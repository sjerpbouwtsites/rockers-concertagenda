
    <div class='long-html'>
    <section class='long-html__text'>
    <p><strong>Jazz, dance, latin, salsa, afrobeat: New Cool Collective zorgt weer voor een dansfeest waar de vonken van af vliegen. Het altijd goedgeklede collectief toerde al over de hele wereld, won vele awards en speelde ontelbaar vaak op toonaangevende festivals en in clubs. Dat het collectief in het najaar De Oosterpoort aandoet is inmiddels vaste prik, en ook dit jaar staan ze weer garant voor een dampend feestje!&nbsp;</strong></p><p>Het begint allemaal in 1993 in de Amsterdamse Soul Kitchen, waar Benjamin Herman en DJ Graham B samen op het podium staan. Terwijl Graham B platen draait, speelt Benjamin. Het is een unieke combinatie, die al snel leidt tot het achtkoppige New Cool Collective. In de loop der jaren speelt de groep wereldwijd in de hipste clubs en op festivals, in de vaste achtkoppige bezetting of als negentienkoppige bigband. Daarnaast werkte NCC samen met onder meer Tony Allen, Mapacha Africa, Andrew Roachford, Jules Deelder, Typhoon, Guus Meeuwis, Matt Bianco, Thierno Koit√© en Georgie Fame.</p><a href="https://www.newcoolcollective.com/" target="_blank">Website New Cool Collective</a>
    </section>
    
    
    </div>
  