
    <div class='long-html'>
    <section class='long-html__text'>
    <p><strong>“Omdat leven meer is dan alleen in leven zijn”</strong><br>Radiostation KINK gaat op tour! Van 7 t/m 11 april reist KINK met Radio On Tour: KINK Voor No Guts No Glory naar verschillende poppodia in Nederland om muziekliefhebbers bij elkaar te brengen en geld in te zamelen voor Stichting No Guts No Glory.</p><p>Line-up:<br>20:00: Noise<br>21:00: Orange Skyline<br>22:30 TaxiTaxi</p><p><strong>Radio On Tour: KINK Voor No Guts No Glory</strong><br>No Guts No Glory is een stichting die muzikale wensen laat uitkomen van mensen die leven met kanker en hun mantelzorgers. Als er één radiostation is dat gelooft in de kracht van muziek, dan is het KINK wel. Door radio te maken tijdens verschillende benefietavonden voor No Guts No Glory haalt KINK zoveel mogelijk geld op.</p><p>KINK-dj en ambassadeur van de stichting Michiel Veenstra bezoekt overdag luisteraars, artiesten en bedrijven die meehelpen om geld op te halen.</p><p><strong>Knallen in Oosterpoort!</strong><br>Koop een kaartje voor deze benefietavond om Radio On Tour: KINK Voor No Guts No Glory te steunen, om live een&nbsp;&nbsp;radio-uitzending van KINK te beleven én om drie geweldige acts van Groningse bodem te zien die zich allemaal inzetten voor dit doel. Omdat muziek leven is, en leven meer is dan alleen in leven zijn. Het belooft een muzikale en hartverwarmende avond te worden.</p><p>Als je er niet bij kunt zijn, maar de actie wel wilt steunen, dan kan dat <a href="https://donate.weglow.world/o/ngng/c/40LP4SNU">hier</a>.</p><a href="https://kink.nl/" class="layout__info__link" target="_blank">Website KINK </a>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/n4cqFDPKUHE?feature=oembed" frameborder="0" allowfullscreen></iframe></div></section>
    </div>
  