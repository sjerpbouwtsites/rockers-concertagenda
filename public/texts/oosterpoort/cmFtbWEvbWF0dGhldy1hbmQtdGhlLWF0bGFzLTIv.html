
    <div class='long-html'>
    <section class='long-html__text'>
    <p><strong>Matthew and the Atlas is opgericht door singer-songwriter Matthew Hegarty. De multi-instrumentalist maakt klassieke folk roots die je kan meevoeren in ellenlange dagdromen. De nummers gaan van klassieke akoestische folk tot dramatische, met synths geladen elektronica, door gitaar geleide alt-rock. Hegarty’s doorleefde stem maakt hem een wijze verhalenverteller; bij elke zin hang je aan zijn lippen. Nu komt de band met nieuw materiaal met een solo, akoestisch concert naar Groningen en zingen ze over onderwerpen uit het leven waar iedereen zich in kan herkennen.&nbsp;</strong></p><p>Matthew and the Atlas was de eerste groep die werd getekend op het onafhankelijke label Communion, het label van onder andere Bear’s Den. Sterker nog, Matthew’s muziek was de reden om het label op te richten! De eerste twee EPs van de band brachten een enorme warmte met zich mee en waren pareltjes voor bij het haardvuur. Op debuutplaat <em>Other Rivers</em> sloeg de band een andere weg in. Ze gingen op zoek naar de grenzen van hun muziek door de soulvolle folk te verrijken met synths en elektronica. Een actie die Hegarty schaarde in het muzikale straatje van Bon Iver. Op het tweede album Temple neemt hij een stap terug. Melancholie en emotie slaan de handen in één en de muziek wordt ontdaan van de elektronica, wat zorgt voor subtiele en pure songs om bij weg te dromen. Het nieuwe album <em>This Place We Live</em>, dat eind 2023 uitkwam, is geschreven met een blik op het verleden. Zo is de single <em>Nineteen</em> een warm, akoestisch gitaarnummer waarin thema’s naar voren komen als jeugd en de kansen die dat biedt, vaderschap en reflectie.</p><a href="https://matthewandtheatlas.com/" target="_blank">Website Matthew and the Atlas</a><span>Alleen vrije zitplaatsen beschikbaar</span>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://open.spotify.com/embed/album/2lOAk2XdbNIJtbEUma7rUd?utm_source=oembed" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/ZvUGtw6Li3Y?feature=oembed" frameborder="0" allowfullscreen></iframe></div></section>
    
    </div>
  