
    <div class='long-html'>
    <section class='long-html__text'>
    <p>Na een indrukwekkend debuut met het album&nbsp;<em>The Legend Of The Goldkimono</em>&nbsp;in 2022 en het tweede album&nbsp;<em>Something Out Of Nothing</em>&nbsp;(2023), brengt Goldkimono, op 29 januari zijn nieuwe single&nbsp;<em>Lifetime</em>&nbsp;uit. Het is de eerste single van een nieuw album dat later dit jaar verschijnt en de hoofdrol zal spelen bij de liveshows. Hij produceerde zijn nieuwe album samen met de Engelse producer Tim Bran (die o.a. werkte met London Grammar) en is geïnspireerd door Talking Heads, Paul Simon en Peter Gabriel.&nbsp;Vorige week werd ook al aangekondigd dat de festivalliefhebber Goldkimono ook al kan gaan zien op Lowlands dit jaar.</p><p>Martijn ‘Tienus’ Konijnenburg, beter bekend als Goldkimono is een Nederlandse artiest wiens muziek culturele grenzen overstijgt. Zijn project Goldkimono werd in 2020 gelanceerd via zijn eigen label Camp Kimono Records. Met zijn debuutalbum behaalde hij bijna 40 miljoen streams op Spotify en behaalde zijn debuut single ‘To Tomorrow’ de Gouden status in Nederland. De track&nbsp;<em>Electric Swing&nbsp;</em>kreeg internationale aandacht dankzij een prominente plek in de Netflix-film&nbsp;<em>Army Of Thieves</em>. Zijn tweede album&nbsp;bevatte de veelgeprezen single <em>Lost Inside My Head</em>, die werd uitgeroepen tot TopSong op Radio 2 en een 3FM Megahit. Goldkimono heeft eerder op Nederlandse podia en festivals gespeeld, zoals Lowlands, Down The Rabbit Hole, Into The Woods, TivoliVredenburg en Paradiso.</p>
    </section>
    
    </div>
  