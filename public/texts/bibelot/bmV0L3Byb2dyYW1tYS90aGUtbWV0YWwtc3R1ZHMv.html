
    <div class='long-html'>
    <section class='long-html__text'>
    
                                    <p>Na jaren van alleen maar digitaal contact ontmoeten Barend en Ruud eindelijk elkaar weer. Tijdens het nuttigen van wat drankjes vertelde Ruud aan Barend zijn droom: een te gekke band die Classic Rock covers speelt zonder limieten qua songs, show en beleving. De band die rock fans in Europa een mogelijkheid geeft om getuige te zijn van een ultieme rock show.</p><p>Barend heeft vervolgens de band (verder) geformeerd en de droom van Ruud is nu uitgekomen met de geboorte van een superband: The Metal Studs. Classic Rock songs zullen in een wervelende show worden vertolkt. Verwacht nummers van o.a. Van Halen, Foreigner, Rainbow, Ozzy, Whitesnake, Foghat, Led Zeppelin, Black Sabbath, Journey e.v.a. De band bestaat alleen uit muzikanten die gaan voor het beste en als geen ander weten waar het ROCK publiek op zit te wachten: moddervette riffs, dampende gitaren, beukende dubbele bassdrum, ronkende bass en een zwellend Hammond orgel.</p><p><strong>+support: Blake Middle</strong><br>De meest verse radio- en vlekvriendelijke rockcoverband langs de Merwede.
De band bestaat uit Michel (zang), Patrick en Robin (gitaar), Mark (bas), en Ben (drums). Verwacht een energieke show met nummers van toen en nu, soms zoals je ze kent en soms in een compleet ander jasje. Schrik ook niet als je ineens een medley van Rammstein, Cheap Trick en de Backstreet Boys voorbij hoort komen. Maar ook Madonna en Guus Meeuwis komen er niet ongeschonden vanaf.
Wees niet bang, The Queens of de Stone Age en Metallica komen ook gewoon voorbij. Voeg daar een flinke portie enthousiasme aan toe en je hebt gegarandeerd een feestje!!</p>                                   
            
    </section>
    <section class='long-html__music-videos'><div class='iframe-wrapper-16-9'><iframe allow="autoplay" src="https://www.youtube.com/embed/81pXwG_G97Y?autoplay=1" data-src="https://www.youtube.com/embed/81pXwG_G97Y?autoplay=1"></iframe></div><div class='iframe-wrapper-16-9'><iframe allow="autoplay" src="https://www.youtube.com/embed/9_w9OmKjyIU?autoplay=1" data-src="https://www.youtube.com/embed/9_w9OmKjyIU?autoplay=1"></iframe></div></section>
    
    </div>
  