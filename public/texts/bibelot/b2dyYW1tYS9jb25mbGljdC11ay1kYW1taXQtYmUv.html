
    <div class='long-html'>
    <section class='long-html__text'>
     <p>ConflictConflict vertegenwoordigt tegelijkertijd het beste van de Britse anarchopunk scene en het activisme waarmee duizenden in allerlei landen het gezag ondermijnen en opkomen voor gelijkheid, rechtvaardigheid en inclusie voor mens en dier. Hun standpunten zijn even belangrijk als hun muziek en dat laten ze ook op het podium merken. De band gaat geen enkele confrontatie uit de weg en is al meer dan veertig jaar een inspiratiebron voor talrijke anarchisten en aanverwante rebelse geesten. Samen vormen zij The Ungovernable Force.</p><p>De band heeft al vele bezettingswissels doorgemaakt, maar kent nu al enkele jaren een stabiele line-up, met vijf muzikanten die zeer goed op elkaar zijn ingespeeld en nummers uit elke periode van hun lange loopbaan even goed kunnen brengen.Conflict werkt momenteel aan 'This much remains', het eerste nieuwe album sinds 2003. De officiÃ«le releasedatum is 25 april 2025, maar het album is al voorafgegaan door de single 'This is Conflict' in het najaar van 2024.</p><p>DammitDAMMIT is afkomstig uit het Waasland en produceert een muur van krachtige riffs, onderbouwd met openhartige teksten over de problemen die ze zien in hun eigen leefwereld, van toxische masculiniteit tot overmatig druggebruik en verder.</p><p>In 2024 heeft het jonge viertal zich gefocust op het podium, waar ze hun live-set verder hebben geperfectioneerd, met als hoogtepunt een plek in de finale van De Nieuwe Lichting. De concerten zijn indrukwekkend, met als sterkste elementen het samenspel tussen de muzikanten, de niet-aflatende pompende ritmes en de rauwe, maar tegelijkertijd toch ook beheerste zang.</p><p>Dit betekent echter niet dat ze de studio hebben vermeden. In mei 2024 brachten ze hun debuut-EP 'For another realm' uit, maar ondertussen werken ze weer naarstig aan een nieuwe release, die gepland staat voor oktober 2025.</p> 
    </section>
    
    </div>
  