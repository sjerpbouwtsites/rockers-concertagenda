
    <div class='long-html'>
    <section class='long-html__text'>
     <p>Klinkende namen uit de hardrock en metal bundelen opnieuw (want voor een vierde tournee) hun krachten om Ronnie James Dio (1942-2010) een passend eerbetoon te geven. Tijdens The Memorial Concert worden alle fases van de carrière van de kleine man met de grootse stem belicht. Reken daarom op veel klassiekers van Rainbow, Black Sabbath en de band DIO. Maar er zullen ook verrassende keuzes worden gemaakt uit het omvangrijke repertoire waaraan Ronnie James Dio zijn stem heeft geleend.</p><p>De sterbezetting tijdens deze bijzondere avond bestaat uit de vocalisten John Jaycee Cuijpers (Arjen Lucassen’s Ayreon &amp; Supersonic Revolution / Praying Mantis) en Lisette van den Berg (Scarlet Stories / Ayreon), de gitaristen Menno Gootjes (Focus / Black Nazareth) en Niklas Turmann (Uli Jon Roth Band), toetsenist Martijn Spierenburg (Within Temptation / Black Nazareth), bassist Johan van Stratum (Blind Guardian / VUUR / The Gentle Storm / Stream of Passion) en drummer Stef Broks (Textures).</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/ewcVSP81ZpI" frameborder="0" allowfullscreen></iframe></div></section>
    </div>
  