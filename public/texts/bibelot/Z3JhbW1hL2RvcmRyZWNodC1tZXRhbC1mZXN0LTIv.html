
    <div class='long-html'>
    <section class='long-html__text'>
    
                                    <p>We bundelen opnieuw de krachten met Dordrecht Metal om de Dordtse metal gemeenschap te trakteren op een avond vol pure metalen waanzin! We presenteren een stevige line-up met een divers geluid. Tijd om de biertjes in te slaan en je klaar te maken om de hele avond te headbangen, want deze avond belooft een genadeloze stortvloed van gitaargeweld die je sprakeloos zal achterlaten.</p><p>Bands:</p><p><strong>Rectum stretchers</strong><br>
Rectum stretchers is een goregrind band met leden tussen de 16 en 18 jaar uit Dordrecht en Papendrecht die snoeiharde goregrind maken en hierbij een goed feestje kunnen bouwen. Geïnspireerd door bands zoals Macabre, Gronibard en Rompeprop bezorgen ze jullie een goeie mix van de meest dikke groovy riffs, harde breakdowns, snelle blastbeats en gore pitch shifting vocals. De band speelt met plezier en overtuiging en weet een zaal daarin moeiteloos mee te krijgen. Ook Dus zet je feestmuts op en maak er een gezellig feestje van!!</p><p><strong>Necrotesque</strong><br>Necrotesque een compositum van de woorden “necrotic” en “grotesque”, werd opgericht in 
het voorjaar van 2021. Necrotesque is Old School Death Metal! Met muzikanten die een gecombineerde achtergrond hebben in Death Metal, Doom, Rock-‘n-Roll, Black Metal en Thrash. Het resultaat is groovy en swingend. Recht-toe-recht-aan kettingzaag-metal om op los te gaan in de moshpit.</p>
<p>Inspiratie: Grave, Bolt Thrower, Asphyx, Entombed, Dismember.</p><p><strong>INHERITED</strong><br>
INHERITED…opgericht begin 2022 door Marvin Wesdorp (gitaar), Lucas Camonier (basgitaar) en Neill Verdoorn (drums). Toen nog een driemans formatie, zoekend naar hun eigen identiteit, en zoekend naar een tweede gitarist en een zanger. Deze werden begin 2023 gevonden in Midas Giele (gitaar) en Jamie Versprille (zang) allebei komend uit de Zeeuws-Vlaamse band FOUR IN BLOOD.  INHERITED is niet alleen jong van bestaan, maar deze uit de Zeeuwse klei getrokken gasten zijn ook nog eens zeer jong van leeftijd! Midas 15, Neill 16, Marvin 17, Jamie 18 en Lucas 20 jaar. Van hun jonge leeftijd is niks terug te vinden in hun spel. Ieder beheerst hun instrument alsof het veteranen zijn en hun muziek is een volwassen mix van Oldschool thrash/groove Metal met een moderne twist. 

 Na intensief oefenen en nummers schrijven gedurende de rest van 2023 krijgt INHERITED de kans een optreden (hun allereerste optreden!) te verzorgen tijdens de Metal Battle van regio Zeeland in 2024. Deze Battle weten ze prompt met overmacht te winnen! Dat zegt genoeg over de capaciteiten van deze zeer jonge band! 

Van stil blijven staan bij een optreden van INHERITED is geen sprake (You will Fail To Resist). Hun aanstekende sound creëert binnen een mum van tijd een moshpit die tot het laatste nummer levend wordt gehouden. Het is dus zeker de moeite waard om deze jonge honden live te gaan bekijken!</p><p><strong>Sad Whisperings</strong><br>Opgericht begin jaren negentig als Desecrate, speelde de band death metal met enkele doom-invloeden. Na de verandering in muzikale richting naar atmosferische doom/death metal, sterk beïnvloed door grootheden zoals My Dying Bride, Anathema en Paradise Lost, werd de naam veranderd naar het beter passende Sad Whisperings.<br>

Hun eerste demo leverde hen een platencontract op bij het Nederlandse label Foundation 2000, wat resulteerde in de volledige CD 'Sensitive to Autumn' in 1993. Na het opnemen van promoties in 1995 en 1998 en enkele wisselingen in de bezetting, ging de band op pauze toen Alexander naar Argentinië verhuisde. Na de terugkeer van Alex in 2002, werd de band hervormd met een nieuwe bezetting die hun laatste promo tot nu toe opnam in 2003. In 2005 werd Sad Whisperings stopgezet.<br>

Fast forward naar 2022. VIC Records toonde interesse in het heruitgeven van 'Sensitive to Autumn'. Dit leidde tot de hervorming van de band en de daadwerkelijke heruitgave van hun debuut een jaar later. Bovendien trad de band voor het eerst in bijna 20 jaar op tijdens de 'Dutch Doom Days' in Baroeg, Rotterdam. In hetzelfde jaar werd 'Return to Autumn' uitgebracht door VIC Records, bestaande uit de promo-opnames van '95 en '98. Daarnaast werd een hoofdstuk in het boek 'Streams of Ancient Wisdom', geschreven door Rocktribune-journalist Steve Willems, gewijd aan Sad Whisperings.</p>
<strong>Sepiroth</strong>
Sepiroth zorgt voor een brute mix van old-school en brutal death metal waardoor er genoeg dynamiek in de muziek zit. Hierdoor is er geen tijd om af te dwalen en zorgt dit vijftal voor een energieke set op elk podium! <pr>Op de meest recente plaat “Condemned To Suffer” uitgebracht door Hammerheart Records is goed te horen dat Sepiroth de uiterste kanten van de death metal opzoekt en daar een gevarieerde mix van maakt. 
Ook in 2024 zit Sepiroth niet stil. Ze zijn bezig met het schrijven van een nieuwe plaat en ondertussen worden er toffe live shows gespeeld. Dus maak je klaar voor brute riffs, snelle blastbeats, dikke vocalen en een levendige liveshow!<p></p><p><strong>Ontvang een gratis ticket met je Dordtpas! Wil je dit evenement bezoeken? Neem dan uiterlijk 1 week voor het evenement via e-mail contact op met publiciteit@bibelot.net. Geef aan welk evenement je wilt bezoeken en vermeld daarbij ook je pasnummer. Het ticket ontvang je dan digitaal van Bibelot via e-mail. Met dit ticket kun je de zaal betreden. Alvast veel plezier!</strong><br>Let op! Er zijn een beperkt aantal tickets beschikbaar, op = op


                                   
            </p></pr>
    </section>
    <section class='long-html__music-videos'><div class='iframe-wrapper-16-9'><iframe allow="autoplay" src="https://www.youtube.com/embed/yVbuTJFgiWk?autoplay=1" data-src="https://www.youtube.com/embed/yVbuTJFgiWk?autoplay=1"></iframe></div><div class='iframe-wrapper-16-9'><iframe allow="autoplay" src="https://www.youtube.com/embed/FdVNyg2UGkg?autoplay=1" data-src="https://www.youtube.com/embed/FdVNyg2UGkg?autoplay=1"></iframe></div><div class='iframe-wrapper-16-9'><iframe allow="autoplay" src="https://www.youtube.com/embed/br765VKx-1k?autoplay=1" data-src="https://www.youtube.com/embed/br765VKx-1k?autoplay=1"></iframe></div><div class='iframe-wrapper-16-9'><iframe allow="autoplay" src="https://www.youtube.com/embed/BMnCup9slO8?autoplay=1" data-src="https://www.youtube.com/embed/BMnCup9slO8?autoplay=1"></iframe></div></section>
    
    </div>
  