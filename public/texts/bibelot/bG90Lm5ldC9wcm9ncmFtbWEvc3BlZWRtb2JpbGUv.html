
    <div class='long-html'>
    <section class='long-html__text'>
    
                                    <p>Wat krijg je als je zanger/gitarist Jeroen Haamers, de frontman van Batmobile, de hardst rockende Rock &amp; Roll band van Nederland, in één ruimte stopt met drummer Bart Nederhand en bassist Bart Geevers, de ritmesectie van die andere hardst rockende band van Nederland, Peter Pan Speedrock? Juist...Speedmobile! Wat eind 2018 begon als een eenmalig optreden waarbij Motörhead klassiekers gespeeld werden tijdens een herdenkingsshow voor Lemmy, is nu uitgegroeid tot een volwaardige band die klaar staat om met gloednieuw materiaal vriend en vijand te verbazen. Het startsein werd in 2020 al gegeven door de single Devil Of Rock &amp; Roll gevolgd door de release van de gelijknamige EP. Die EP werd door Music on Vinyl uitgebracht op rood transparant vinyl in een gelimiteerde oplage van 1000 genummerde exemplaren. Maar daar blijft het natuurlijk niet bij! Want later dit jaar geeft Speedmobile opnieuw gas en volgt een full length album met de titel Supersonic Beat Commando. Uiteraard zal de band in de tussentijd veelvuldig op de binnen- en buitenlandse planken te vinden zijn. Nieuw album DEMOLITION TOWN verschijnt 3e week sept 2024 via Butler recrds</p>                                   
            
    </section>
    <section class='long-html__music-videos'><div class='iframe-wrapper-16-9'><iframe allow="autoplay" src="https://www.youtube.com/embed/6P7b9bfDnmY?autoplay=1" data-src="https://www.youtube.com/embed/6P7b9bfDnmY?autoplay=1"></iframe></div></section>
    
    </div>
  