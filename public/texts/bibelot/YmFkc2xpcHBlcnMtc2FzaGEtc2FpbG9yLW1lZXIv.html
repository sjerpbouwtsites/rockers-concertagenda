
    <div class='long-html'>
    <section class='long-html__text'>
     <p>Geen zin in een traditionele Koningsdag? We got you, Temper is namelijk terug!Na een knallende eerste editie barst dit gratis punk/garage/rock festival ook dit jaar weer los in Dordrecht.<em>Line-up: Parker Fans, Gespuys, Fit, De Badslippers, Sasha Sailor &amp; meer</em>De entree is gratis maar je dient wel tickets te claimen. De eerste 50 bezoekers van de dag ontvangen een <em>alternatieve Tompouce</em> dus wees op tijd!</p><p>Parker FansToen Kick en Sem Parker Fans oprichtten was het doel om muziek te maken om op te kunnen dansen zonder de noodzaak van een CDJ of XTC. Dus kochten ze een MPC drumcomputer en Thomas op de toetsen om hun nieuwe favoriete band te creëren. Met een mix van catchy melodieën en eindeloze grooves nodigt hun muziek iedereen uit om zich te verliezen in de nacht, middag, ochtend, avond of elk ander moment van de dag. Maar het liefst de nacht. Parker Fans straalt het hardst in de donkere, plakkerige clubs die open gaan wanneer het lokale poppodium sluit.</p><p>GespuysHet vervreemde duo Gespuys laat je dansen op trauma’s, legt de verouderde standaarden onder de loep, maar doet er niet kut over. Met hun veelzijdige setlist, gevuld met nummers als: ‘Berend Botje’, ‘Inter-Minus-Net’ en ‘Afgeleefd (Ik Ben Een Man)’ geven ze het probleem, zonder iemand een oplossing op te dragen. Dit doen zij allemaal onder stevige beats, hypnotiserende synths en samenhangende gitaren.</p><p>FitDe Utrechtse band Fit zorgt met hun explosieve mix van post-punk, shoegaze en hiphop voor een eigenzinnige show, waarin de aanstekelijke energie van de band gegarandeerd zorgt voor een losgaand publiek.</p><p>De BadslippersDeze jonge band bespreekt grote problemen in de huidige maatschappij – zoals het gebrek aan wifi in de trein – maar brengt ook onserieuze nummers zoals Poepen met z’n tweeën, puur voor de gezelligheid.Hun missie? De ouderwetse punk terugbrengen naar de jeugd van nu. Ze slaan de brug tussen Gen Z en old-school punkers en creëren de perfecte balans voor iedereen die van punk houdt.</p><p>Sasha SailorMet een unieke mix van indie, alternative rock en new wave zet Sasha Sailor elk podium op z’n kop. Denk aan de nonchalance van Dry Cleaning, de speelsheid van Wet Leg en de eigenzinnige vibe van Personal Trainer. Of je nu ontsnapt aan de sleur van de dag of op zoek bent naar een nieuwe muzikale ontdekking – Sasha Sailor neemt je mee op een avontuur dat je niet snel vergeet.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/-LAOr0VFOV8" frameborder="0" allowfullscreen></iframe></div></section>
    </div>
  