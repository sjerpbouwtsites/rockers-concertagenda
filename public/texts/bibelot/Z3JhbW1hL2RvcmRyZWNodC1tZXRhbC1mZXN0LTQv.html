
    <div class='long-html'>
    <section class='long-html__text'>
     <p>We bundelen opnieuw de krachten met Dordrecht Metal om de Dordtse metal gemeenschap te trakteren op een avond vol pure metalen waanzin! We presenteren een stevige line-up met een divers geluid. Tijd om de biertjes in te slaan en je klaar te maken om de hele avond te headbangen, want deze avond belooft een genadeloze stortvloed van gitaargeweld die je sprakeloos zal achterlaten.</p><p>Bands:</p><p>DisquietDe Nederlandse metalband Disquiet combineert Bay Area thrash met Scandinavische deathmetal. Hun muziek kenmerkt zich door strakke ritmische gitaren, meeslepende harmonieën en de intense vocalen van Sean Maia, wiens teksten kritiek leveren op machtswellust en destructief menselijk gedrag.Na hun debuutalbum "Scars of Undying Grief" (2012) speelden ze op grote podia zoals Wacken Open Air. In 2016 volgde "The Condemnation" met positieve recensies en een UK-tour. Na succesvolle optredens en een Europese tour met Six Feet Under brachten ze in 2022 "Instigate to Annihilate" uit, waarin ze samenwerken met gastvocalisten Charlotte Wessels en Vicky Psarakis en gitaristen Damir Eskic en Koen Romeijn.Live staat Disquiet bekend om hun energieke shows die het publiek weten te raken met woeste riffs, pakkende refreinen en een kritische boodschap.</p><p>Sun RiderSinds de release van Fuzz Mountain speelde de band tal van nationale shows en heeft ze op een Europese tournee, ondersteund door hun Italiaanse label. Vrij snel daarop volgde de release van “III”. Na een sabbathical van een aantal jaar is Sun Rider terug. Verwacht up tempo stonerrock beïnvloed door bands als: Kyuss, QOTSA, Motorhead, Red Fang, Orange Goblin, Black Sabbath and Led Zeppelin.</p><p>GhazghkullGhazghkull is een verhaal over een deathmetalband dat teruggaat naar het begin van dit millennium, met de metalband Eria d’Or. Die band bestaat niet meer en vrienden raakten elkaar uit het oog. Zo gaat dat. Maar het toeval wil dat Lennart (gitaar), Rutger (drums) en Werner (vocals) elkaar toch weer hebben gevonden om ongecompliceerd metal te maken op hun manier. Zonder kapsones, met plezier hoog in het vaandel en een gezonde dosis zelfspot. Deathmetal, met hier en daar toch wat doometal en zelfs blackmetal, waar de energie vanaf spat, waarbij iedereen meedoet in de Waaagh!</p><p>Waaagh! is de collectieve mindset om het beste uit het moment te halen. De Waaagh! van Ghazghkull is nog lang niet groot genoeg, die moet groter, nog beter. Om dit te bereiken is de band tot veel in staat, geweld tegen eenhoorns en kabouters wordt niet geschuwd.</p><p>De afgelopen 2 jaar heeft Ghazghkull verschillende shows gegeven op, onder andere, het Heilandfestival en Dordrecht Metal Fest. In 2025 komt het eerste album van de band uit en is het tijd om een begin te maken om de Waaagh! uit te breiden. Waaagh! for all, all for Waaagh!</p><p>Angelic ForcesAngelic Forces werd opgericht in 2015 en staat bekend om hun heavy metal sound vol jaren 80-invloeden, met scheurende solo’s, twin-gitaren en hoge vocalen. Na de release van hun eerste single in 2016 volgden vele optredens en een EP die nog steeds internationaal aandacht krijgt.</p><p>In 2022 brachten ze hun eerste volledige album Arise uit via het Nederlandse label No Dust Records. De band speelde met grote metalnamen als Leviticus, Picture en Tygers of Pan Tang, en stond op festivals naast acts als Cradle of Filth en Cannibal Corpse.</p><p>Angelic Forces levert pure heavy metal, live én op plaat.</p><p>DisavowedDit is de technische bulldozer van de avond. Verwoestend strak enmesscherp. Ze brengen een lesje in brutal death metal op het allerhoogste niveau. Als je ooit wilde weten hoe het voelt om verpletterd te worden door een muzikaal sloopbedrijf, dan is dit je kans.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/5LmZ90xevyg" frameborder="0" allowfullscreen></iframe></div></section>
    </div>
  