
    <div class='long-html'>
    <section class='long-html__text'>
     <p>"Laten we eerlijk zijn. Je hebt geen behoefte aan nog een lijst van bands die we allemaal leuk vinden, noch aan een hoop metaforen die ons cool doen lijken. High energy loudmouth rockmuziek, daar draait het eigenlijk om. Balancerend op een dunne lijn tussen chaotische gewelddadige gitaren en brutale melodieuze hooks. De derde EP is beter dan de vorige twee vinden we. Toch vinden we de eerste twee ook erg cool. Wow. Veel geluk," Tommy, Mikkie B, Olly en Timo.</p><p>Wodan speelde met hun rockmuziek op talloze grote festivals zoals Down The Rabbit Hole, Best Kept Secret, Noorderslag, Paaspop, Appelpop, London Calling, Left Of The Dial, Sniester en nog veel meer.</p><p>+support: Black Leather Jacker (BE)Het Antwerpse Black Leather Jacket is helemaal terug met nieuwe muziek. Na doorbraaksingle ‘Village People’, bracht de band in 2023 zijn tweede plaat ‘Stinger’ uit. Na een succesvolle tour met passages op Pukkelpop, Crammerock en Gladiolen, trok de band zich in het najaar van 2024 terug in de studio met producer Damien Vanderhasselt, om een opvolger in te blikken. De Australische Michael Badger (Amyl And The Sniffers, King Gizzard And The Lizzard Wizard) kwam aan boord om het geheel te mixen.</p><p>Het resultaat mag er zijn: de nieuwe plaat “The Rush” klinkt nog groter en aggresiever. De band brengt het geluid naar een nieuw niveau, maar behoudt het eigen recept. “The Rush” onderzoekt het steeds verder kabbelende leven, en de snelheid waarop we moeten anticiperen. Altijd vooruitkijken en streven naar meer, maar nooit echt met beide voeten in het hier en nu staan.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/QuSRGMMjbpI" frameborder="0" allowfullscreen></iframe></div></section>
    </div>
  