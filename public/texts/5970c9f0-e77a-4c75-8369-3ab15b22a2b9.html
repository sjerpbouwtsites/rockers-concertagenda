<p>Een gloednieuw tribute-concept uit de koker van De Pul! Op 27 mei vind de eerste editie van <strong>Hardrock Hallelujah!</strong> plaats in Uden met drie hardrockkanonnen waar je U tegen zegt. Gas erop!<br>
<br>
<strong>Up The Irons</strong> is de grootste Iron Maiden Tribute van Nederland. Een show boordevol energie, met decor en&nbsp;uiteraard Eddie, benadert Iron Maiden tot in perfectie. De nummers, tot op de noot nauwkeurig uitgevoerd, in&nbsp;combinatie met het enthousiasme van vijf die-hard Iron Maiden fans, staat garant voor een spectaculaire avond&nbsp;voor jong en oud. Alle hits, aangevuld met minder bekende Iron Maiden krakers komen voorbij.<br>
<br>
De Deense rockband Volbeat weet met zijn energieke mix van metal, rock &amp; roll, country, rockabilly, punk en sixties pop een breed publiek aan te spreken.&nbsp;<strong>VOLBEATZ</strong> weet als geen ander dat feestje te bouwen, en is daarmee de ultieme Volbeat tribute band van de Benelux! De strakke dubbele bassdrums, de vlammende gitaarriffs, de donderende baslijnen en de magistrale zang zorgen dat je niet lang in je stoel kan blijven zitten.&nbsp;Met krakers als Sad Man’s Tongue en Still Counting weten de mannen van VOLBEATZ een aanstekelijke act neer te zetten die je niet snel zal vergeten!<br>
<br>
De <strong>Twisted Sisters</strong> zijn een all-female Twisted Sister tribute band. Ze zijn precies wat ze zeggen dat ze zijn, een tornado aan energie die het publiek meeneemt langs de hoogtijdagen van de legendarische 80’s rockband Twisted Sister. Een pure rock ’n roll show zoals je ‘m mag verwachten en waar je al heel lang op zít te wachten.&nbsp;Legendarische hits zoals ‘We’re not gonna take it’, of ‘I Wanna Rock’ komen natuurlijk voorbij, maar verwacht daarbij ook een compleet gevulde setlist die het publiek laat dansen, meezingen en één groot feest bouwen! Voor minder doen de Twisted Sisters het immers niet.<br>
&nbsp;</p>
<img src="https://lift3cdn.nl/image/29/1500/hardrock-hallelujah!-poster.png" title="" alt="">