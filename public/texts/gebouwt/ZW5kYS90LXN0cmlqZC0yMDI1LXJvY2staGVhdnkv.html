<div class="long-html">
    <section class="long-html__text">
        <div>
            <div>
                <div>
                    <p>
                        <strong
                            >T-Strijd is dé muziekwedstrijd voor West-Brabant en
                            Zeeland, georganiseerd door poppodium Gebouw-T in
                            Bergen op Zoom. De derde avond focust zich op rock
                            &amp; heavy. Het publiek bepaalt de winnaar! Toegang
                            = gratis.</strong
                        >
                    </p>
                    <p>
                        <strong>Nobody Asked</strong><br />
                        Nobody Asked is opgericht in 2022 door drummer Jeroen
                        van Dam, gitarist Arian Nefs en bassist Rick Aerts.
                        Aangevuld met frontman Eno Mees als leadzanger en
                        gitarist. Het eerste werk van de band met Eno als zanger
                        dateert uit december 2023 met de single Last Call, wat
                        aardig wat streams wist te vangen toen het door
                        verschillende buitenlandse playlists werd
                        opgemerkt.&nbsp; Van december tot april heeft de band
                        diverse shows gespeeld om een lading nieuwe songs aan
                        het publiek te laten horen, met als hoogtepunt een spot
                        bij het Brabantse Wal Festival. In juni dook de band de
                        studio in om hun eerste album op te nemen. Hier werden
                        kosten nog moeite gespaard om een top resultaat weg te
                        zetten. Het album staat gepland om in het voorjaar van
                        2025 uit te komen.
                    </p>
                    <p>
                        <strong>Two Seconds Before </strong><br />
                        Two Seconds Before is een indie pop/rock band uit
                        Middelharnis. Het energieke viertal Isa, Merel, Mandy en
                        Kars maken speelse, meeslepende en verfrissende muziek.
                        De liedjes gaan over de menselijkheid van het leven. De
                        band laat zien dat het oké is als dingen niet altijd
                        soepel verlopen en dat iedereen wel eens worstelt. Op
                        een intieme en creatieve manier bespreken ze thema’s
                        zoals break-ups, liefde, burn-outs, maatschappelijke
                        druk, hevige verlangens en overwinningen. Bijgestaan
                        door eigenwijze melodieën, expressieve zang, creatieve
                        en gelaagde gitaarpartijen en dynamische drums brengt
                        het viertal troost, melancholie en vrolijkheid.
                    </p>
                    <p>
                        <strong>The Morning Indefinite</strong><br />
                        The Morning Indefinite is een 4-koppige indie band met
                        shoegaze invloeden uit Geersdijk, Zeeland. Met hun
                        muziek creëren ze een atmosferische safe-space waarin
                        dromerige gitaarlijnen, gelaagde soundscapes en strakke
                        ritmes elkaar aanvullen. Hun geluid balanceert tussen
                        ruig en zacht, geïnspireerd door de ongetemde schoonheid
                        en verstilde momenten van de natuur. Dit contrast
                        resulteert in muziek die perfect past bij een mistige
                        ochtendwandeling of een late avond onder de sterren. Met
                        nummers van hun debuutalbum wat op de plank ligt wil The
                        Morning Indefinite klinken als het moment waarop de
                        dageraad zich voorzichtig ontvouwt – een tijdloze en
                        meeslepende ervaring die je bijblijft.
                    </p>
                    <p>
                        <strong
                            >Er zijn bij dit concert alleen
                            staanplaatsen.</strong
                        >
                    </p>
                </div>
            </div>
        </div>
        aantal 1
    </section>
</div>
