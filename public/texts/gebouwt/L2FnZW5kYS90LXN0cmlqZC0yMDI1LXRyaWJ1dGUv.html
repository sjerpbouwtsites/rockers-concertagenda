<div class="long-html">
    <section class="long-html__text">
        <div>
            <div>
                <div>
                    <p>
                        <strong
                            >T-Strijd is dé muziekwedstrijd voor West-Brabant en
                            Zeeland, georganiseerd door poppodium Gebouw-T in
                            Bergen op Zoom. We starten met de tribute/cover
                            avond! En ook voor het eerst: het publiek bepaalt de
                            winnaar. Toegang = gratis.</strong
                        >
                    </p>
                    <p>
                        <strong>Olalala<br /> </strong>Vier ervaren muzikanten
                        met een passie voor muziek uit de jaren 70 en 80 vormen
                        de band Olalala, een energieke groep die punk en new
                        wave nieuw leven inblaast. Herman, Pim en Frank brengen
                        decennia aan muzikale ervaring mee, terwijl zanger Rini,
                        zonder podiumervaring maar vol charisma, het gezicht van
                        de band is. Na een Facebookoproep van Herman kwam de
                        band samen, met een repertoire van rauwe, energieke
                        punkklassiekers van o.a. The Sex Pistols, The Damned en
                        Iggy Pop, aangevuld met bekende nummers in een
                        punkjasje. Na een succesvol eerste jaar met try-outs is
                        Olalala nu klaar voor de volgende stap.
                    </p>
                    <p>
                        <strong>Dookie</strong><br />
                        De ultieme Green Day cover/tribute band uit Nederland
                        brengt je de rauwe energie, explosieve optredens en
                        iconische hits van de grootste punkrockband aller
                        tijden. Van de ongepolijste klanken van
                        <em>Dookie</em> tot de anthems van
                        <em>American Idiot</em>, wij nemen je mee op een
                        muzikale reis door het beste van Green Day. Verwacht een
                        avond vol meeslepende gitaren, krachtige drums en
                        energieke vocalen, waarbij je niet stil kunt blijven
                        staan. Maak je klaar om uit volle borst mee te zingen,
                        te springen en compleet los te gaan.
                    </p>
                    <p>
                        <strong>De Neefjes<br /> </strong>De Neefjes, een unieke
                        muzikale samenwerking van twee generaties. Op de drums
                        zit Kevin, 17 jaar oud en afkomstig uit
                        Sint-Maartensdijk. De gitaar wordt bespeeld door Peter,
                        60 jaar, uit Halsteren. Ons verhaal begon dankzij onze
                        gezamenlijke vriend Ron. Hij bracht ons samen, maar
                        helaas is hij kort na onze eerste ontmoeting overleden.
                        In zijn nagedachtenis besloten wij samen muziek te maken
                        en zo ontstond De Neefjes. Met onze verschillende
                        achtergronden en leeftijden vormen we een bijzonder duo,
                        verenigd door een gedeelde passie voor muziek en
                        geïnspireerd door de band die Ron tussen ons heeft
                        gecreëerd.
                    </p>
                    <p>
                        <strong
                            >Er zijn bij dit concert alleen
                            staanplaatsen.</strong
                        >
                    </p>
                </div>
            </div>
        </div>
        aantal 1
    </section>
</div>
