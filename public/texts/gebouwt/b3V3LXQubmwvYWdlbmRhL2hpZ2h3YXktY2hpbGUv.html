
    <div class='long-html'>
    <section class='long-html__text'>
     Highway Chile<p>vr 23 mei '25</p>   Koop ticket    Koop ticket  Prijzen  Voorverkoop € 25.75   Deurticket € 27.75   Rolstoelticket € 25.75 <p>Prijzen zijn inclusief servicekosten en garderobe</p>   locatie:  Zaal     datum:  vr 23 mei '25     Zaal open:  20:00     Aanvang:  20:30     Einde:  23:00     Genre:   Rock    <p>Een van Nederlands meest roemruchte hardrock bands is zonder enige twijfel Highway Chile. Samen met bands als Vandenberg, Vengeance, Picture, Helloïse en Bodine behoort Highway Chile in de jaren ’80 tot de vaandeldragers van de Nederlandse (hard)rock, waarvan de populariteit tot ver over de grens reikte. Dat met een regionale bekende zanger in de band. Stan Verbraak heeft 30 jaar in Steenbergen gewoond en is nu woonachtig in de gemeente Woensdrecht.</p><p>De band, begin jaren ’80 opgericht, is anno 2024 nog steeds een act waar terdege rekening mee moet worden gehouden. En niet alleen door het sterke songmateriaal van classic albums als Storybook Heroes (1983) en Fever (1984)! Ook het materiaal van recentere releases als Keeper of the Earth (2008), gelardeerd met Helloïse krakers en songs van het nieuwe album, staat garant voor een kolkende set op de planken.</p><p>Highway Chile verstaat ook in 2025 nog de kunst van het performen, en heeft naast het muzikale vakmanschap van Jaimy Quite, Martin Mens, Ben Blaauw en Marchell Remeeus de fenomenale stem van Stan Verbraak als extra troef. Dat de band nog steeds leeft bij de fans is duidelijk wanneer de band optreedt: niet alleen een vaste schare fans bezoekt de optredens van Highway Chile, maar ook fans van rockmuziek in het algemeen komen naar deze shows en gaan daarbij uit hun dak. Daarbij valt vooral op dat verschillende leeftijdsgroepen de band kunnen waarderen. Ouwe rockers staan naast de jonkies voor het podium de teksten mee te zingen!</p><p>Naast een groot aantal shows als headliner speelde Highway Chile ook als support voor grote namen als Uriah Heep, After Forever, Tygers of Pan Tang en deed de band met tijdgenoten van Vengeance een gezamenlijke tour. Inmiddels werkte Highway Chile aan nieuwe songs die in 2025 al het levenslicht gaan zien middels het nieuwe album “Rat Race” (28 maart release), op LP en CD. De band is nog steeds gretig en rocken doen de bandleden nog altijd! Reden genoeg dus om deze band te boeken in 2025.</p><p>Zoals wijlen Alfred Lagarde eigenlijk alles al zei met zijn legendarische uitspraak:</p><p>“Rock ’n Roll is better than Music….and Highway Chile rocks!”</p><p>Een band die je niet mag missen!</p><p>2024 Line-Up: Stan Verbraak – Vocals Ben Blaauw – Guitars, Vocals Martin Mens – Guitars, Vocals Marchell Remeeus – Bass, Vocals Jaimy Quite – Drums</p><p>Support // FLATLINE</p><p>FLATLINE is een alternatieve rockband uit Tilburg, Nederland, opgericht in 2023. De band bestaat uit drie leden en staat bekend om hun energieke en dynamische sound die “van nul naar honderd” gaat. Hun muziek wordt omschreven als luid, rauw, maar ook dansbaar en toegankelijk. In 2025 hebben ze een nieuwe 5-track EP uitgebracht, beschikbaar op alle streamingplatforms. De nummers gaan over het onderweg zijn in het leven zonder angst of twijfel.</p><p>Ze hebben op diverse locaties in Nederland opgetreden, van grote zalen tot kleine bars. FLATLINE richt zich op mensen die voluit willen leven en hun pieken en dalen omarmen.</p><p><em>Eerder was Dennis Pixa aangekondigd als support. Helaas gaat dat niet door.&nbsp;</em></p> 
    </section>
    <section class='long-html__music-videos'><div class='iframe-wrapper-152px'><iframe style="border-radius:12px" src="https://open.spotify.com/embed/artist/2UfTnC6ZHYKyXZVzM6kTFS?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-gtm-yt-inspected-11437350_73="true" data-gtm-yt-inspected-11437350_85="true" data-gtm-yt-inspected-13="true"></iframe></div><div class='iframe-wrapper-16-9'><iframe loading="lazy" title="Highway Chile - Metal Infused trailer" src="https://www.youtube.com/embed/sgCshNmM80E?si=BOhPz2wvwrq8Ev4x&amp;enablejsapi=1&amp;origin=https%3A%2F%2Fgebouw-t.nl" width="560" height="315" frameborder="0" allowfullscreen="allowfullscreen" data-gtm-yt-inspected-11437350_73="true" id="809964509" data-gtm-yt-inspected-11437350_85="true" data-gtm-yt-inspected-13="true"></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/artist/2UfTnC6ZHYKyXZVzM6kTFS?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-gtm-yt-inspected-11437350_73="true" data-gtm-yt-inspected-11437350_85="true" data-gtm-yt-inspected-13="true"></iframe></div></section>
    </div>
  