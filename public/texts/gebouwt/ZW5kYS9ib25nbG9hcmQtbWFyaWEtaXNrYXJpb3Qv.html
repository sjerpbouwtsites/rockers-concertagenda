
    <div class='long-html'>
    <section class='long-html__text'>
    <div class="col-xs-12 col-md-8 event-text"><div class="x-core-intro"><div class="x-core-intro__content"><p><strong>Twee rauwe energiebronnen uit de punkwereld nemen ons podium over op donderdag 17 april 2025: Bongloard en Maria Iskariot!</strong></p><p><strong> Bongloard</strong>, met hun ruige noise-punk en alt-rock explosies, zet de zaal in lichterlaaie met tracks van hun recent uitgebrachte album DYTYR?. Riffs die scheuren, drums die beuken en melodieën die nog dagen in je hoofd blijven hangen – Bongloard brengt pure energie, zonder omwegen. <strong>Maria</strong> <strong>Iskariot</strong>, de Vlaamse punkrockformatie, gooit het over een andere ruwe boeg met hun debuut-EP EN/EN: een ode aan hoopvolle hopeloosheid en onvolmaaktheid, verpakt in vurige strofen en refreinen. Twee afzonderlijke sets, twee unieke verhalen – maar één gemeenschappelijk doel: de zaal volledig op z’n kop zetten. Mis dit niet – tickets zijn nu verkrijgbaar!</p><h4>Any Minute Now!</h4><p>Popjournalist <strong>Willem Jongeneelen</strong> ontdekt voortdurend bijzondere artiesten in Nederland en België: soms al geliefd bij een klein publiek, soms nog een onontdekte parel. In samenwerking met popspeciaalzaak <strong>De</strong> <strong>Waterput</strong> presenteert hij tijdens <em>Any Minute Now!</em> de spannendste nieuwe namen, afgewisseld met zorgvuldig gekozen plaatjes die perfect aansluiten bij de optredens. Of het nu gaat om een sound die de huidige tijd perfect vangt of tijdloze songs van ongekende kwaliteit – deze artiesten maken muziek die ertoe doet. Namen als ISE, Meltheads, Elephant, Hiqpy, Douglas Firs, Meis, BeraadGeslagen, Marathon, Zimmerman en Cloud Café bewijzen: <em>Any Minute Now!</em> is dé plek waar je hoort wat je niet mag missen.</p><p><strong>Er zijn bij dit event alleen staanplaatsen.</strong></p></div></div></div>aantal 1
    </section>
    
    </div>
  