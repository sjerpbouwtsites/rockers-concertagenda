
    <div class='long-html'>
    <section class='long-html__text'>
    <div><div><p><strong>Op zaterdag 11 januari komt WC Experience terug naar Gebouw-T, Bergen op Zoom. De groepstickets zijn UITVERKOCHT! Koop dus snel een voorverkoop ticket.</strong></p><p>Braborock sinds 1989! Nummers van internationaal allure voorzien van ’n Brabantse onzintekst, eigen nummers met ’n hoog rockgehalte, polka’s en inhakers; niets is WC EXPERIENCE te dol.<br> Ook zijn er gedurende de kwart eeuw dat deze Rock ’n Lollband aan de weg timmert verschillende zelfgeschreven nummers aan de setlijst toegevoegd om daar nooit meer van te verdwijnen: “Rammpsteiner Kloempestoemper” en “Maag ik hier rooke?!” zijn daar mooie voorbeelden van. In 2009 uitgeroepen tot de beste dialectband van Nederland. Waar WC Experience komt is ’t feest, groot feest. Van hun kleine optredens in cafés en zaaltjes tot grote(re) festivals of complete eigen producties; alles is mogelijk!</p><p>Gesterkt door ’n professionele crew en ’n uitstekend vast licht- en geluidsbedrijf is er eigenlijk geen klus te klein óf te groot voor de Braborockers. Missie is en blijft: een feest bouwen voor groot en klein, dik en dun, jong en oud. Een feest waar je bij moet zijn geweest anders heb je zeker wat gemist. Graag geziene gast op festivals en dorpsfeesten, getuige de vele adressen waar zij al jaren kind aan huis zijn. Een fanatieke fanclub organiseert jaarlijks ’n drukbezochte fanclubdag en volgt de band al vele jaren op de voet. Inmiddels zijn er van het vijftal al 3 DVD’s en zo’n 17 albums verschenen. Het laatste album kwam dit jaar uit en draagt de titel: ‘Welluk?!’ Uiteraard zijn vele van deze nieuwe tracks te horen tijdens hun toer langs de vele feesttenten en festivals de komende jaren. Laat je ook verrassen door deze feestelijke muzikale wervelwind van rock, polka en kletspraot!</p><p>WC EXPERIENCE<br> -Patrick Marcelissen: Leadzang/gitaar<br> -Arjan van den Broek: Gitaar/zang<br> -Jozz Verheijen: Basgitaar<br> -John Sprenkels: Toetsen/accordeon<br> -Gino Schipperen: Drums</p><p></p></div></div>
    </section>
    <section class='long-html__music-videos'><div class='iframe-wrapper-16-9'><iframe loading="lazy" title="WC Experience - Nog Steeds In De Kantine (Officiële Video)" src="https://www.youtube.com/embed/MhK2Z9XwXpw?si=xHeTCR6XiUW1LgVe&amp;enablejsapi=1&amp;origin=https%3A%2F%2Fgebouw-t.nl" data-gtm-yt-inspected-11437350_73="true" id="430820303" data-gtm-yt-inspected-11437350_85="true" data-gtm-yt-inspected-11="true" class=""></iframe></div></section>
    
    </div>
  