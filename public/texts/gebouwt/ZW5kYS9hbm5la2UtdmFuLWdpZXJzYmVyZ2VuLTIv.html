<div class="long-html">
    <section class="long-html__text">
        <div class="col-xs-12 col-md-8 event-text">
            <div class="x-core-intro">
                <div class="x-core-intro__content">
                    <p>
                        <strong
                            >Boegbeeld van The Gathering, Anneke van
                            Giersbergen, komt op 6 april naar Bergen op Zoom. De
                            kaartverkoop is gestart!</strong
                        >
                    </p>
                    <p>
                        <strong>Tijdschema</strong><br />
                        19:30 – deuren open<br />
                        20:00 – Ebony Buckle<br />
                        21:00 – Anneke van Giersbergen<br />
                        22:30 – verwacht einde
                    </p>
                    <p>
                        Sinds Nederland in de jaren negentig kennis maakte met
                        Anneke van Giersbergen, als vocaal en visueel boegbeeld
                        van The Gathering, heeft ze haar naam gevestigd als een
                        van de meest veelzijdige zangeressen van ons land. Met
                        haar krachtige én kwetsbare stemgeluid,
                        songwritingskills en vele samenwerkingen met nationale
                        en internationale artiesten, heeft ze inmiddels een
                        succesvolle solocarrière opgebouwd.
                    </p>
                    <p>
                        Niet voor niets werd ze in 2019 onderscheiden met de
                        Buma ROCKS! Export Award, een erkenning en blijk van
                        waardering voor haar succes in het buitenland. Al dertig
                        jaar geniet ze van het mooie en uitdagende
                        muzikantenbestaan, wat ze beschouwt als een droombaan.
                    </p>
                    <p>
                        Begin 2021 verscheen haar openhartige soloalbum The
                        Darkest Skies Are The Brightest, later dat jaar deed
                        Anneke mee aan het populaire televisieprogramma Beste
                        Zangers, waarin ze veel indruk maakte bij een breed
                        publiek.
                    </p>
                    <p>
                        Sinds enkele maanden schrijft Anneke volop nieuwe
                        muziek. Haar energieke achtkoppige band speelt hierbij
                        een belangrijke rol, zowel in de studio als op het
                        podium. De eerste songs zullen begin 2025 online
                        verschijnen in de vorm van een EP, vrijwel direct
                        gevolgd door een Nederlandse clubtour.
                    </p>
                    <p>
                        Anneke zegt: “Mijn nieuwe muziek klinkt weer wat
                        steviger en bevat een paar verrassende jaren
                        80-elementen, zoals synthesizers en galmende drums, maar
                        er zijn zeker ook rockende gitaren te horen!”
                    </p>
                    <p>
                        Naast dit nieuwe materiaal spelen Anneke en band een
                        reeks hoogtepunten uit haar omvangrijke oeuvre.
                    </p>
                    <p>
                        <strong>Support: Ebony Buckle<br /> </strong>Ebony
                        Buckle is een in Londen gevestigde popartiest uit
                        Australië, die samen met haar man, muzikant en producer
                        Nick Burns, muziek maakt. Haar debuutalbum
                        <em>Disco Lasers</em> kreeg lovende kritieken en valt op
                        door haar krachtige vocalen en fantasierijke verhalen,
                        geïnspireerd door volksverhalen en de grens tussen
                        fictie en wetenschap. Haar aankomende album
                        <em>Hearts Get Started</em> wordt door fans gezien als
                        het voorstukje van <em>Disco Lasers</em> en verkent pop
                        en rock. Ebony’s unieke stem werd voor het eerst
                        opgemerkt in de BBC-serie
                        <em>Inspector George Gently</em> en ze heeft opgetreden
                        met bekende acts als Solstice, Lifesigns en Focus.
                    </p>
                    <p>
                        <em
                            >Fotograaf Anneke van Giersbergen: Alessandra
                            Tolc</em
                        >
                    </p>
                    <p>
                        <strong
                            >Er zijn bij dit event alleen staanplaatsen.</strong
                        >
                    </p>
                </div>
            </div>
        </div>
        aantal 1
    </section>
</div>
