
    <div class='long-html'>
    <section class='long-html__text'>
       08 augustus 2025  Nieuwe Nor Kleine Zaal     Open: 20:00   Aanvang: 20:30   Verwachte eindtijd: 23:00    <p>Na twee knallende optredens in Heerlen in 2023 (Booch? 2023 en in de Nieuwe Nor!) is Future Palace terug!</p><p>De Berlijnse band bewijst al jaren dat post-hardcore geen grenzen kent. Hun muziek, een explosieve mix van rauwe emoties en gelaagde instrumentals, slaat bruggen tussen woeste wanhoop en stille berusting. Met indringende teksten over mentale gezondheid, krachtige screams en melodieën die blijven hangen, creëert de band een meeslepende soundtrack voor de pieken en dalen van het leven.</p><p>Na een keihard debuutalbum (Escape, 2020) en het succesvolle vervolg Run (2022), dat inmiddels 40 miljoen streams telt, vestigde Future Palace zich definitief als een van de meest indrukwekkende acts in de moderne metalscene. En met optredens op grote festivals als Wacken Open Air, Novarock en Graspop Metal Meeting kun je niet meer om ze heen!</p><p>Support: Letters Sent HomeLetters Sent Home is een alternatieve rockband uit Duitsland, opgericht in 2015. De band bestaat uit zangeres Emily Paschke, bassist Lara Ripke, gitarist Robin Werner en drummer Louis Schramm. Hun muziek combineert elementen van poppunk, alternatieve rock en emo, met teksten die vaak persoonlijke ervaringen en thema's zoals mentale gezondheid en trauma behandelen.</p><p>In april 2024 bracht de band hun debuutalbum Forever Undone uit via SharpTone Records. Dit album bevat elf nummers, waaronder "Request Denied", "Elements" en "I Hope I Die First". De teksten op het album zijn diep persoonlijk en behandelen onderwerpen zoals religieus trauma, grooming en complexe familierelaties. Zangeres Emily Paschke beschrijft het album als een poging om volledige transparantie te bieden over haar ervaringen en emoties.</p><p>De band heeft eerder drie goed ontvangen EP's uitgebracht: Letters Sent Home (2020), Misery Loves Company (2021) en Fire In Me (2022). Hun muziek wordt gekenmerkt door krachtige melodieën, energieke arrangementen en een mix van zware en melodieuze elementen.</p><p>[Deze show is powered by Hard in Heerlen en wordt gepromoot in samenwerking met The Rock Online]</p>   
    </section>
    <section class='long-html__music-videos'><div class='iframe-wrapper-16-9'><iframe width="100%" height="315" src="https://www.youtube-nocookie.com/embed/3zAJ3LxMvqs?si=OcufQfftzbAwaJeU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    </div>
  