
    <div class='long-html'>
    <section class='long-html__text'>
       09 juli 2025  Nieuwe Nor Kleine Zaal     Open: 19:00   Aanvang: 19:30   Verwachte eindtijd: 22:00    <p>Vanuit de US brengt de Nirvana-tributeband Nervana een van de meest authentieke en energieke eerbetonen aan de legendarische grungeband uit de jaren ’90. Met lovende recensies van fans en critici hebben ze talloze festivals en podia in Europa en de US veroverd, waarbij ze bekendstaan om hun intense podiumverwoestende optredens.</p><p>In 2025 keren ze terug met een speciaal concert ter ere van Nirvana’s laatste show in 1994 in München tijdens de In Utero-tour. De setlist gaat van iconische <em>In Utero</em> nummers zoals <em>Heart Shaped Box</em> maar brengt ook zeker uitstapjes naar andere klassiekers zoals <em>Come As You Are</em> en <em>Smells Like Teen Spirit</em>.</p><p>Met frontman Joseph Maher, een verbluffende lookalike van Kurt Cobain, en de krachtige ritmesectie van drummer Steve Kilroy en bassist Dave Eve, brengt Nervana een optreden vol energie en overtuiging. Al meer dan tien jaar staan ze wereldwijd bekend als dé toonaangevende Nirvana-tributeband.</p>   
    </section>
    
    </div>
  