
    <div class='long-html'>
    <section class='long-html__text'>
    

                

                <section>

                        

                        <div>

                                <div>

    
        <p>Het begint allemaal in 1993 in de Amsterdamse Soul Kitchen, waar Benjamin Herman en DJ Graham B samen op het podium staan. Terwijl Graham B platen draait, speelt Benjamin. Een unieke combinatie. Uiteindelijk leidt dit tot het achtkoppige New Cool Collective, waarmee de band ontelbaar vaak heeft gespeeld in toonaangevende clubs en festivals over de hele wereld, in de vaste 8-koppige bezetting of als 19-koppige bigband. Daarnaast werkte New Cool Collective afgelopen jaren samen met onder meer Tony Allen, Mapacha Africa, Andrew Roachford, Jules Deelder, Typhoon, Guus Meeuwis, Matt Bianco, Thierno Koité en Georgie Fame.</p><p>De afgelopen jaren is de band bezig aan een sterke serie releases. De imposante catalogus wordt aangevuld met albums als Electric Monkey Sessions 1 &amp; 2, een bigband samenwerking met Orchestra Baobab saxofonist Thierno Koité en de quirky elektronische sounds op Dansé Dansé. Ook sleept de band in 2021 opnieuw een Edison Jazz nominatie in de wacht voor Trippin’ Redux. Een eerbetoon aan de samenwerking met Tony Allen, met hernieuwde versies van de opnamesessies die Allen en New Cool Collective hielden voor hun gezamenlijke album Trippin (2005).</p><p>Begin 2021 verhuist de band van Amsterdam naar Rotterdam en werkt met producer Simon Akkermans in een studio aan de Maas aan hun album YUNIKōN. Deze samenwerking zorgt voor frisse impulsen, waarbij de elektronische sounds van Dansé Dansé worden verrijkt met organische field recordings en Akkermans' 'wall of sound'. De titeltrack Yunikōn, verwijzend naar de 'Epic Rainbow Unicorn Studio', symboliseert het caleidoscopische karakter van het album.</p><p>Begin 2024 startte New Cool Collective hun big band tour ter viering van hun 30-jarig bestaan, met uitverkochte shows in zalen als TivoliVredenburg en Paradiso. Van deze concerten verscheen dit voorjaar de EP "30 Years Live". Dit najaar brengt de band een nieuw studioalbum uit, gevolgd door een clubtour door het hele land.</p><p>New Cool Collective bestaat uit saxofonist Benjamin Herman, gitarist Rory Ronde, drummer Joost Kroon, percussionisten Frank van Dok en Jos de Haas, toetsenist Willem Friede, bassist Leslie Lopez en trompettist David Rockefeller.</p>

    
</div>
            </div>

                        
            			
				<div>

                    
					<div>

						
						
							
						
					</div>

				</div>

			
            
                
                    <div>

                                                                        <div>

    

</div>
                    </div>

                
            
            
						
			
				
			
			
				
					

			
				
								

			
				
						

			
			
			
                <div>

                
                    <div>

                        
                                                        

	

	



	


    

    

    



<a href="https://nieuwenor.nl/programma/2024/12/01/graphic-nature" data-labels="concert,hard-in-heerlen" data-genres="metal" data-locations="nieuwe-nor,café,poppodium-nieuwe-nor" ,="" data-keywords="graphic nature,powered by hard in heerlen,">

	    

	    <div>

		
						

        	        	<div></div>			

		
                

                <div>

            <span>Grap­hic Nature</span>

            
                <span>Powe­red by Hard in Heerlen</span>

            
            
                
                    <div>

                        
                            

                        
                        
                            <div>

                                

                                <span>Metal</span>

                            </div>

                        
                    </div>

                
            
        </div>

        
            <div></div>

        
    </div>

</a>
                        
                                                        

	

	

	



	


    

    

    



<a href="https://nieuwenor.nl/programma/2024/12/20/classic-hits-in-concert" data-labels="concert,tribute,wintertijd" data-genres="tribute-cover" data-locations="nieuwe-nor,grote-zaal,poppodium-nieuwe-nor" ,="" data-keywords="classic hits in concert,verrassend avondvullend concert van 24 top-muzikanten,">

	    

	    <div>

		
						

        	        	<div></div>			

		
                

                <div>

            <span>Clas­sic Hits In Concert</span>

            
                <span>Ver­ras­send avond­vul­lend con­cert van <span>24</span> top-muzikanten</span>

            
            
                
                    <div>

                        
                            

                        
                        
                            <div>

                                

                                <span>Tribute/Cover</span>

                            </div>

                        
                    </div>

                
            
        </div>

        
    </div>

</a>
                        
                    </div>

                </div>

			
        </section>

    
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/6d6i5VzXGwecR7EtMasWsZ?utm_source=generator" class=""></iframe></div></section>
    
    </div>
  