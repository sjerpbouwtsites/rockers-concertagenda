
    <div class='long-html'>
    <section class='long-html__text'>
       25 oktober 2025  Nieuwe Nor Gulpener Grote Zaal     Open: 19:00   Aanvang: 20:00   Verwachte eindtijd: 23:00    <p>André Hazes blijft dé grootste Nederlandstalige artiest ooit. Op zijn sterfdag, 23 september 2004, werd in Heerlen 'And're Hazes' geboren. Jan Widdershoven en Paul Dolhain, beter bekend als Peul Jan, werkten die dag aan een sketch voor hun eerste avondvullende cabaretvoorstelling. Na wat Amsterdamse spraakoefeningen, een beetje sjmink, een goedkope zonnebril en hoed, was daar de And're Hazes. Met de 10-koppige And’re Hazes Band speelden ze voor duizenden mensen op een bomvolle Bongerd in Heerlen tijdens Serious Request in 2015 en een jaar later op de Markt in Kerkrade tijdens het WMC. De navolgende jaren zijn de nodige podia en zalen plat gespeeld.</p><p>Na het succes van hun eerste clubshow vorig jaar neemt de And're Hazes Band je ook in 2025 een avond lang mee langs tranentrekkers als <em>Kleine Jongen, Zeg maar niets meer, Een beetje verliefd, Zij gelooft in mij</em> en <em>Bloed, Zweet en Tranen</em>. Het belooft weer een bijzondere én verrassende avond te worden!</p>   
    </section>
    
    </div>
  