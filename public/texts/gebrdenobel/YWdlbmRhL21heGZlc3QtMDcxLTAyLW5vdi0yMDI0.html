
    <div class='long-html'>
    <section class='long-html__text'>
    

									
									<p>
										  MaxFest? Maximum Overdrive is toch gestopt? Klopt! Maar met MaxFest 071 pakken we gewoon door! De editie van 2024 zit weer ramvol vette bands uit Leiden en omgeving!
</p>
								
      <p>Maar liefst 7&nbsp;bands uit Leiden en de regio zijn uitgenodigd om jullie een avond vol rockgeschiedenis en eigen werk voor te schotelen. Verwacht vlammend gitaarwerk, spetterende solo’s en harde drums.</p><p>Hoe dan ook, houdt zaterdag 2&nbsp;november vrij voor&nbsp;MaxFest 071!</p><h4>Line-up</h4><ul><li>Kiloknallers</li><li>Batwölf</li><li>Negative Creeps</li><li>Solid Brew</li><li>Goldwölff</li><li>Grave Dohls</li><li>Brothers in Elvis</li></ul>

  
      <h4>Kiloknallers</h4><p>Kiloknallers is een gewichtig old school Ska gezelschap: zeven man van vlees en bloed, 100% muziek én plezier. Al sinds 2018 zorgen ze voor Skandalig vette ska en altijd goedgekeurd vuurwerk op straat, in de zaal, kroeg, theater, park, strand of waar dan ook. Stilzitten is er niet bij. Het devies: een feestje maken samen met het publiek.&nbsp;Altijd prijs dus met de Kiloknallers!<br>&nbsp;</p>

  
      <h4>Batwölf</h4><p>Batwölf is een energieke punkrock 'n roll band uit Leiden. Zeven jaar geleden werd de band opgericht door vier muzikanten die een passie hebben voor rauwe, opzwepende muziek. Na het uitbrengen van hun eerste 7-inch EP, speelden ze door het hele land en maakten zelfs enkele tours door het Verenigd Koninkrijk en Duitsland.&nbsp;</p><p>Na het uitbrengen van nog een digitale EP en een split-release in 2022,&nbsp; volgde het lang verwachte album ‘35 for Life’.&nbsp;Batwölf wil misschien niet eeuwig jong blijven, maar ze zullen voor altijd 35 zijn in de wereld van de punkrock!&nbsp;</p>

  
      <h4>Negative Creeps</h4><p>Negative Creeps is het ultieme eerbetoon aan Nirvana. De ex-leden van de succesvolle Rock/Grunge band The Rudolfs kregen in het verleden al podia als Melkweg, LVC, &nbsp;Paradiso en Oosterpoort aan hun voeten. De band kreeg erg vaak te horen dat haar sound en energie angstaanjagend veel aan dat van Nirvana deed denken. Dit ontging ook Mathijs van Nieuwkerk, Nico Dijkshoorn, Giel Beelen, 3VOOR12 en OOR niet.</p><p>Na het uiteen vallen van The Rudolfs zat er niets anders op dan de beste Nirvana tribute van Nederland te starten.&nbsp;Als Negative Creeps weet zij dus als geen ander hoe je een echte Grunge-show neerzet. De komende jaren worden alle Nirvana albums en bijbehorende b-sides ten gehore gebracht. Herleef de 90s met een band die de hoogtijden van de Grunge viert.</p>

  
      <h4>Solid Brew</h4><p>Solid Brew is een old-school Rock cover band die niet bang is ook modernere nummers op te pakken.&nbsp;En solide klinkt het! De ervaren bandleden brengen de nummers met kracht en passie van Foo Fighters, The Cult via The Black Keys tot aan Motorhead, als het maar knalt!</p>

  
      <h4>Goldwölff</h4><p><span>GOLDWÖLFF. HEAVY ROCK &amp; ROLL, GET FUCKED.</span></p>

  
      <h4>Grave Dohls</h4><p>Grave Dohls uit Leiden (ZH) is de enige female fronted Dave Grohl tribute band. ‘Cause no man can fill his shoes'.&nbsp;Stil blijven staan is geen optie!</p><p>Met frontvrouw Kitt Fitt als stralend middelpunt levert Grave Dohls altijd een energieke show. Met sterk gevoel voor entertainment en aanstekelijk enthousiasme wordt een unieke live performance neergezet. Of zoals the man himself zegt: “No one is you and that’s your power!” &nbsp;</p>

  
      <h4>Brothers In Elvis</h4><p>Brothers in Elvis, een akoestisch duo, gewapend met slechts twee gitaren. Waarmee we een eerbetoon aan de tijdloze muziek van de legendarische Elvis Presley willen brengen. Geen tribute band, nee, eerder een poging om samen een diepe bewondering voor het genie van Elvis te delen.</p><p>En laten we eerlijk zijn, jij toch ook? Want, ... wie eigenlijk niet? Dus kom en zing mee, dans mee, en laat je stem horen! Deel ons avontuur terwijl we de geest van Elvis levend houden, één nummer tegelijk. Uiteindelijk zijn we allemaal ‘Brothers in Elvis’</p>

  
    </section>
    
    
    </div>
  