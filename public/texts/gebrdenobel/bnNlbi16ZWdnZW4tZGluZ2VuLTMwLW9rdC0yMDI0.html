
    <div class='long-html'>
    <section class='long-html__text'>
    

									
									<p>
										  Deze festivalzomer zet Mensen Zeggen Dingen het thema cancel culture centraal. Het is een term die veel aangehaald wordt in de media, nu er steeds meer mensen zich durven uitspreken over het wangedrag van bekende personen. Wat betekent het eigenlijk om gecanceld te worden? 
</p>
								
      <p>De wederopstanding en het dieper graven kan niet zonder een bekend persoon uit de popcultuur om met gemengde gevoelens tegenaan te kijken, en gezien die gevoelens bij bekende figuren als Johan Derksen en Matthijs van Nieuwkerk toch niet zo gemengd zijn, hebben we verder gekeken. In de zomer van 2024 is onze centrale ster, onze zon, niemand minder dan <strong>Taylor Swift</strong>, onmiskenbaar de allergrootste popster van dit moment. Van banken wordt er weleens gezegd dat ze too big to fail zijn, maar hoe zit dat eigenlijk met mensen? Wat gebeurt er als een popster zo groot is dat ze de presidentsverkiezingen in de VS kan be√Ønvloeden? Is het eerlijk dat we verwachten dat als iemand deze macht heeft, ze deze ook gebruikt? En kunnen we haar cancellen als ze dat niet doet?&nbsp;</p><p>We hebben veel vragen, en we hopen deze zomer een begin te maken met ze te beantwoorden. Het is een gelaagd gesprek, waarin we gender en ras aantikken, parasociale relaties, macht, zingevingscrises, maar ook onze eigen verantwoordelijkheid wanneer we iemand groot maken.&nbsp;Specifiek wanneer we iemand zo groot maken als Taylor Swift nu is. We projecteren van alles op een persoon die eigenlijk meer een merk is geworden dan mens, en wat is dan nog realistisch in wat we van iemand verwachten. Vooral bij het zich uitspreken over gevoelige onderwerpen. Wanneer spreekt ze zich wel uit, en wanneer niet? In hoeverre durft ze zich te laten ‚Äòcancellen‚Äô en waar houdt het op?&nbsp;</p><h4>Line-up:</h4>

  
    <details>

    <summary>
        Teddy Tops

    </summary>
    <div>

      <div>
          <p><span>Teddy Tops (zij/haar) is schrijver, programmamaker, cultuurjournalist en de host van deze avond. Ze is presentator van het VPRO-programma Een Uur Cultuur, elke zaterdag op NPO Radio1. Daarnaast is ze artistiek leider van deze tent. Maakt programma‚Äôs en MC‚Äôt bij o.a. Oerol, Lowlands en Theaterfestival Boulevard. Schrijft een debuutroman bij Nijgh &amp; Van Ditmar.</span></p>

                
              </div>
    </div>
  </details>
    
  
  





  <details>

    <summary>
        Dean Bowen

    </summary>
    <div>

      <div>
          <p><span>Dean Bowen (1984) is dichter en performer en programmamaker. Hij houdt zich bezig met de dynamiek van de samengestelde identiteit en hoe deze zich verhoudt tot een politieke en maatschappelijke positionering. Zijn schrijven is een continue verkenning van de talige mogelijkheden in een steeds verder oprekkende wereld.</span></p>

                
              </div>
    </div>
  </details>
    
  
  





  <details>

    <summary>
        Yentl van Stokkum

    </summary>
    <div>

      <div>
          <p>Yentl van Stokkum (1991) is dichter en toneelschrijver. In 2021 debuteerde zij met de bundel Ik zeg Emily bij Hollands Diep, en in datzelfde jaar ontving ze een C.C.S. Crone-stipendium. Ze trad o.a. op op Lowlands, Poetry International, Dichters in de Prinsentuin, Brainwash Festival en Oerol. Samen met Joost Oomen en Stefanie Liebreks beheert ze het populaire Instagram-account @po√´zieiseendaad. De door hun samengestelde bloemlezing Voor alle dagen verscheen in juni 2023 bij Uitgeverij Podium. Van Stokkums tweede dichtbundel, Winterbloeiers kwam twee maanden later uit.&nbsp;</p>

                
              </div>
    </div>
  </details>
    
  
  





  <details>

    <summary>
        Sophia Blyden

    </summary>
    <div>

      <div>
          <p>Sophia Blyden is schrijver, dichter en studeerde Moderne Nederlandse Letterkunde in Leiden. In haar proza en po√´zie onderzoekt ze thema's als eenzaamheid, machtsverhoudingen en de grens tussen feit en fictie. Ze gaat graag op zoek naar woorden die de uitzichtloze status van onze wereld weergeven zonder hoop, humor en zelfspot te schuwen. Daarbij gebruikt ze graag de symboliek van sprookjes en dieren. Momenteel werkt ze aan haar debuutroman bij Uitgeverij Querido.</p>

                
              </div>
    </div>
  </details>
    
  
  





  <details>

    <summary>
        Asmae Amaddou

    </summary>
    <div>

      <div>
          <p>Asmae Amaddaou (Gouda, 2001) is een Noord-Afrikaanse dichter, toneel en scenarioschrijver, spoken word artiest, grote boekenwurm en wereldliefhebber. Momenteel studeert ze Writing for Performance aan de Hogeschool voor de Kunsten Utrecht. Taal is haar grote liefde en passie in het leven. Ze ziet het als haar persoonlijke missie om voor betere representatie te zorgen van moslims, bruine mensen en vrouwen in de (Nederlandse) kunstwereld. In de zomer van 2022 deed ze mee aan het Woord900 Project, een samenwerking tussen ILFU &amp; Mooie Woorden. Ze droomt van wereld waarin ze voor eeuwig mag blijven schrijven, en waarin Marokko het WK wint.</p>

                
              </div>
    </div>
  </details>
    
  
  





  <details>

    <summary>
        Martin Rombouts

    </summary>
    <div>

      <div>
          <p>Martin Rombouts is schrijver, maker en performer. Hij studeerde af aan Creative Writing op ArtEZ en werd geselecteerd voor twpententrajecten van het Letterenfonds en de Akademie van Kunsten. Op dit moment werkt hij aan een voorstelling die eigenlijk op Lowlands had moeten staan, aan een fictiepodcast, en aan een smartphonespelletje over walvisjagen.</p>

                
              </div>
    </div>
  </details>
    
  
  





  <details>

    <summary>
        Cheyenne Toney

    </summary>
    <div>

      <div>
          <p>Muziek door Cheyenne Toney!üé∂üé§Ô∏è</p>

                  <a href="https://open.spotify.com/artist/1sTs8GU5lgBiANf1OypPp8?si=dTHmumDTTqiOwnzlJAvSwg" target="_blank" rel="noopener" title="This link will open in a new window.">Spotify</a>

              </div>
    </div>
  </details>
    
    </section>
    
    
    </div>
  