
    <div class='long-html'>
    <section class='long-html__text'>
    

									
									<p>
										  Wat krijg je als je zanger/gitarist Jeroen Haamers, de frontman van Batmobile, de hardst rockende Rock &amp; Roll band van Nederland, in één ruimte stopt met drummer Bart Nederhand en bassist Bart Geevers, de ritmesectie van die andere hardst rockende band van Nederland, Peter Pan Speedrock? Juist...Speedmobile!
</p>
								
      <p>Wat eind 2018 begon als een eenmalig optreden waarbij Motörhead klassiekers gespeeld werden tijdens een herdenkingsshow voor Lemmy, is nu uitgegroeid tot een volwaardige band die klaar staat om met gloednieuw materiaal vriend en vijand te verbazen.&nbsp;</p><p>Het startsein werd in 2020 al gegeven door de single Devil Of Rock &amp; Roll gevolgd door de release van de gelijknamige &nbsp;EP. Die EP werd door Music on Vinyl uitgebracht op rood transparant vinyl in een gelimiteerde oplage van 1000 genummerde exemplaren.&nbsp;</p><p>Maar daar blijft het natuurlijk niet bij! Want in 2022 &nbsp;gaf Speedmobile opnieuw gas en volgde een full length album met de titel Supersonic Beat Commando. De band heeft sindsdien veelvuldig op de binnen- en buitenlandse planken gestaan.</p>

  
  
  
      <strong>Support: Malad</strong><p>Malad is een vijfkoppige punkrockband die sinds 2019 de straten van Nederland onveilig maakt. Met hun woeste, razendsnelle mix van streetpunk en hardcore-energie is Malad een rauwe, ongefilterde dreun in je gezicht, met een nostalgisch randje geïnspireerd door zwaardere bands zoals Motörhead en de klassieke hardcorepunk uit de jaren 80.</p>

  
  
  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/15qfmszEuUlcKcPcwt5P05?utm_source=generator" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/21FZlWdQ72k9w3OzypCxYr?utm_source=generator" loading="lazy" class=""></iframe></div></section>
    
    </div>
  