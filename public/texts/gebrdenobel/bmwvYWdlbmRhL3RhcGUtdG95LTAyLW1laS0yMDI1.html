<div class="long-html">
    <section class="long-html__text">
        <p>
            Consistency is key. En zo kan het dat je ook een paar stille,
            donkere jaren vol universeel en persoonlijk leed én het imago van
            bubblegum grunge overleeft. Maar nu is alle schroom overwonnen, weg
            met de zware teneur. De bubblegum is onder schoolbanken geplakt, de
            grunge is gebleven.
        </p>

        <p>
            TAPE TOY heeft hun blik op het nu én de toekomst. Met een rijk palet
            aan effectpedalen en synthesizers klinkt de band melodieuzer dan
            ooit. De overdonderende liveoptredens moeten je niet langer alleen
            laten springen, maar ook laten voelen. Ze grijpen je met de
            aanstekelijkheid van een zomerhit, ze hoeken je met de branie en
            suave van je favoriete rapper en laten je dingen slopen als
            Woodstock ‘99. Dat, terwijl de teksten je meenemen naar al die uren
            piekeren in bed op je zolderkamer.
        </p>
        <p>
            2024 heeft veel in petto voor TAPE TOY. Er is getekend bij Mattan
            Records, er is genoeg nieuwe muziek voor een heel album en een vette
            liveshow in de Melkweg is alvast gepland (14 december).
        </p>
        <p>
            Een eerste voorproefje hoor je alvast met <em>Anyone, Anything</em>,
            een single waarmee TAPE TOY meteen hun frisse mix aan vette samples,
            zware riffs en de nog altijd ultra persoonlijke teksten op je
            afvuurt.
        </p>
    </section>
</div>
