
    <div class='long-html'>
    <section class='long-html__text'>
    

									
									<p>
										  Happy Village speelt een jazzconcert waarbij 'The Art of the Hammond' centraal staat. Met een ritmisch en soulvol geluid krijgt het Hammondorgel de aandacht dat het verdient tijdens dit optreden!<br>

</p>
								
      <p>Klein, compact en intens – dat is de ervaring die Montis, Dros en Delfos creëren. Al repeterend in een kleine ruimte voelden ze de magie van hun samenspel: een groot dynamisch bereik door juist de subtiele, zachte momenten. Jazz op zijn best, waar elke nuance telt en de luisteraar zich meevoelt in de muziek.&nbsp;</p><p><span>Alt-, bariton- en sopraansaxofonist Rolf Delfos uit Leiden is zeer actief in de Nederlandse jazzscene. Hij maakt sinds de jaren tachtig deel uit van onder meer The Houdini’s, The Auratones, Artvark Saxophone Quartet, The Jazzinvaders en de Cubop City Big Band.&nbsp;</span></p><p><span>Hammond-organist Frank Montis en drummer Pim Dros zijn veelzijdige muzikanten met een passie voor jazz. Met&nbsp;The Art of the Hammond&nbsp;eert Leidse Geluiden dit bijzondere instrument en geeft het de hoofdrol die het verdient. De band Happy Village, die onlangs een nieuw album uitbracht, is de perfecte keuze om het Hammondgeluid naar Leiden te brengen.&nbsp;</span></p>

  
  
  
      <h4><strong>Over Leidse Geluiden</strong></h4><p>Leidse Geluiden is een platform dat zich inzet voor het bevorderen van lokale muzikale talenten en het bieden van unieke concertervaringen aan het publiek in Leiden en omgeving. Met een scala aan evenementen en samenwerkingen streeft Leidse Geluiden ernaar de levendige muziekscene van de stad te vieren en te ondersteunen.</p>

  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/23PCSyLXn5QK6azoRfXVtx?utm_source=generator&amp;theme=0" loading="lazy" class=""></iframe></div></section>
    
    </div>
  