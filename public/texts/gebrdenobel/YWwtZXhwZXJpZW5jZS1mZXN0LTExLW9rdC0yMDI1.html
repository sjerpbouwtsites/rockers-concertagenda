<div class="long-html">
    <section class="long-html__text">
        <p>
            Metal Experience Fest is terug! Deze zesde editie staan er vijf
            spijkerharde bands op het podium van de Grote Zaal, terwijl de dj in
            de Foyer jou dwingt om met de voetjes van de vloer te gaan!
        </p>

        <strong>Line-up</strong>
        <ul>
            <li>T.B.A.</li>
            <li>Hellripper</li>
            <li>Insanity Alert</li>
            <li>Grindpad</li>
            <li>T.B.A.</li>
        </ul>

        <strong>Hellripper</strong>
        <p>
            Het Schotse Hellripper kan bijna geen onbekende meer zijn. Na de
            release van het derde album ‘Warlocks Grim &amp; Withered Hags’ was
            de band de afgelopen twee jaar te zien op zo’n beetje ieder
            toonaangevend festival.&nbsp;
        </p>
        <p>
            Onder het motto “Hail the Goat” bracht de band verbluffende en
            energieke shows in Nederland en daar buiten en zo kwam de band ook
            op de radar bij Metal Experience. De smerige en zwartgallige speed
            metal, voortkomend uit het verdorven brein van James McBain, zal ook
            Leiden op zijn kop zetten. Bereid je voor op een enorme moshpit!
        </p>

        <strong>Insanity Alert</strong>
        <p>
            De naam van het Oostenrijkse Insanity Alert heeft al eerder op onze
            poster gestaan, maar door bekende oorzaken is het niet tot een
            optreden gekomen. Daar komt op 11 oktober verandering in! Wanneer je
            Insanity Alert zegt dan denk je in de eerste plaats aan crossover
            thrash met een gezonde dosis humor.
        </p>
        <p>
            Behalve drie geweldige langspelers valt de band met name live op
            door de humorvolle covers als ‘Run tot he Pit’. Met de recent
            uitgekomen EP ‘Moshemian Thrashody’ zijn daar weer een paar
            juweeltjes bijgekomen. Onder aanvoering van de Nederlandse frontman
            Heavy Kevy staat Insanity Alert garant voor een feestje om niet te
            missen.
        </p>

        <strong>Grindpad</strong>
        <p>
            Wanneer je crossover thrash zegt en denkt aan een feestje dan is het
            Utrechtse Grindpad toonaangevend in Nederland. De band bestaat bijna
            twee decennia en grossiert in EP’s. De meest recente EP stamt uit
            2023 en draagt de naam ‘Finger Collector Crew’ met sterke songs en
            mooi Ed Repka artwork.&nbsp;
        </p>
        <p>
            Grindpad staat garant voor een energieke en enthousiaste show.
            Wanneer de Shark Crew speelt, is het tijd voor bier, opblaasbaar
            haaien en een grote moshpit. Laat het feest maar beginnen, wij zijn
            er klaar voor!
        </p>
    </section>
</div>
