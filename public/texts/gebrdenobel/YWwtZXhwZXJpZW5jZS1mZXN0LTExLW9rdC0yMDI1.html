
    <div class='long-html'>
    <section class='long-html__text'>
     <p> Metal Experience Fest is terug! Deze zesde editie staan er vijf spijkerharde bands op het podium van de Grote Zaal, terwijl de dj in de Foyer jou dwingt om met de voetjes van de vloer te gaan!
</p>  Line-upAngelus Apatrida HellripperInsanity AlertGrindpadSilenxce  Angelus Apatrida<p>De Spaanse thrashers van Angelus Apatrida timmeren al zo’n 25 jaar aan de weg en hebben inmiddels al acht volledige albums in hun discografie. Aanvankelijk beperkte de roem zich tot het thuisland maar daar is de afgelopen jaren rap verandering in gekomen. Sinds 2015 doet de Spaanse trots met regelmaat Nederland aan en zo waren o.a. ze al te zien op festivals als Eindhoven Metal Meeting, Into The Grave en als support voor Death Angel en Sacred Reich.</p><p>In de jaren is de band flink gegroeid, zoals ook het plaatwerk als het gelijknamige ‘Angelus Apatrida’ (2021) en de laatste worp ‘Aftermath’ dat uit 2023 stamt. Solide snelle thrash platen en energieke live shows zorgen voor een flink stijgende populariteit en met trots kunnen wij dan ook Angelus Apatrida aankondigen als terechte headliner voor Metal Experience Fest 6, onder het mom THRASH WITH CLASS!<br> </p>  Hellripper<p>Het Schotse Hellripper kan bijna geen onbekende meer zijn. Na de release van het derde album ‘Warlocks Grim &amp; Withered Hags’ was de band de afgelopen twee jaar te zien op zo’n beetje ieder toonaangevend festival. </p><p>Onder het motto “Hail the Goat” bracht de band verbluffende en energieke shows in Nederland en daar buiten en zo kwam de band ook op de radar bij Metal Experience. De smerige en zwartgallige speed metal, voortkomend uit het verdorven brein van James McBain, zal ook Leiden op zijn kop zetten. Bereid je voor op een enorme moshpit!</p>  Insanity Alert<p>De naam van het Oostenrijkse Insanity Alert heeft al eerder op onze poster gestaan, maar door bekende oorzaken is het niet tot een optreden gekomen. Daar komt op 11 oktober verandering in! Wanneer je Insanity Alert zegt dan denk je in de eerste plaats aan crossover thrash met een gezonde dosis humor.</p><p>Behalve drie geweldige langspelers valt de band met name live op door de humorvolle covers als ‘Run tot he Pit’. Met de recent uitgekomen EP ‘Moshemian Thrashody’ zijn daar weer een paar juweeltjes bijgekomen. Onder aanvoering van de Nederlandse frontman Heavy Kevy staat Insanity Alert garant voor een feestje om niet te missen.</p>  Grindpad<p>Wanneer je crossover thrash zegt en denkt aan een feestje dan is het Utrechtse Grindpad toonaangevend in Nederland. De band bestaat bijna twee decennia en grossiert in EP’s. De meest recente EP stamt uit 2023 en draagt de naam ‘Finger Collector Crew’ met sterke songs en mooi Ed Repka artwork. </p><p>Grindpad staat garant voor een energieke en enthousiaste show. Wanneer de Shark Crew speelt, is het tijd voor bier, opblaasbaar haaien en een grote moshpit. Laat het feest maar beginnen, wij zijn er klaar voor!</p>  Silenxce<p>Silenxce, de speed/thrash metalband uit de bollenstreek, is oorspronkelijk actief sinds begin jaren tachtig, en stopte na wat moeizame jaren begin jaren 90. Ze maakten drie demo’s, te weten: ‘Terror Strike’ (toen nog onder de naam Inferno), ‘Infernal Ending’ en ‘Say What?!’. De demo's die de band in die tijd uitbracht worden door de liefhebbers tot de dag van vandaag nog steeds gewaardeerd en zijn echte collector’s items geworden.</p><p>Silenxce kwam in 2002 weer bij elkaar in de huidige line-up toen Heretic Sound Records uit Portugal het oude materiaal opnieuw uitbracht op cd. In 2007 speelde Silenxce een eerste reünie optreden in Scum, in het Zuid-Hollandse Katwijk. Sinds die tijd wordt er zo nu en dan live gespeeld. Vaak is dit op festivals met binnen -en buitenlandse bands, waaronder veel tijdgenoten. </p>  
    </section>
    <section class='long-html__music-videos'><div class='iframe-wrapper-152px'><iframe style="border-radius:12px" src="https://open.spotify.com/embed/playlist/6FvpQq4U6AOCpEt41DjEXG?utm_source=generator" width="100%" height="152" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    </div>
  