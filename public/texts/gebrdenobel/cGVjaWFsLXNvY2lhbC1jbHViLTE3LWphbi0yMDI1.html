<div class="long-html">
    <section class="long-html__text">
        <p>
            Op 17 januari zijn we er met ons allereerste feest in Leiden! Een
            avond waar je lekker kunt dansen, lachen en gewoon jezelf kunt zijn.
            Of je nou komt voor de muziek, de sfeer, of gewoon om even lekker
            los te gaan, iedereen is welkom!
        </p>

        <p>
            Dit feest draait om toegankelijkheid en inclusie, en is volledig
            toegankelijk voor iedereen. We hebben een te gekke line-up voor je
            klaarstaan. Verwacht de leukste hits om mee te zingen en de fijnste
            tracks om op te dansen. Gewoon een gezellig feest waar je je thuis
            voelt.&nbsp;
        </p>
        <p>
            Vind je het toch een beetje spannend? Maak je geen zorgen, want ons
            Happiness Team is de hele avond aanwezig. Dit is een groepje
            gezellige mensen die voor je klaar staan, met je mee feest en je
            gezelschap houdt.&nbsp;
        </p>
        <p>
            Als je het echt heel spannend vindt, kun je een buddy aanvragen die
            samen met jou vanaf het station naar het feest reist en de hele
            avond bij je blijft. Voor wie even wat rust nodig heeft, is er een
            prikkelarme hoek met koptelefoons waar je kunt ontspannen als het
            allemaal even te veel wordt.&nbsp;
        </p>
        <p>
            Heb je extra hulp of medische ondersteuning nodig? Je begeleider mag
            gratis mee! Wij hebben die kennis niet in huis, maar zo zorgen
            we&nbsp;er samen voor dat je toch gewoon kunt komen!
        </p>
        <p>
            Bij ons draait het om een feestje waar iedereen mee kan doen. Dus
            kom zoals je bent, dans met wie je wilt, maak nieuwe vrienden en
            maak vooral heel veel plezier!
        </p>
        <strong>Line up:&nbsp;</strong>
        <p>- DJ Gino<br />- Special Social Soundsystem<br />- Mr Miyagi</p>
        <p>
            <strong>Datum:</strong> 17 januari&nbsp;<br /><strong>Tijd:</strong>
            19:00 - 00:00&nbsp;<br /><strong>Locatie:</strong> Nobel, Marktsteeg
            8, 2312 CS Leiden<br /><strong>Kosten:</strong> Een ticket kost
            €7,50<br /><strong>Toegankelijkheid: </strong>De locatie is rolstoel
            toegankelijk, er is een prikkelarme ruimte en er is een
            rolstoeltoegankelijk toilet aanwezig.
        </p>
        <strong><strong>Over De Special Social Club</strong></strong>
        <p>
            De Special Social Club organiseert toffe feesten die voor iedereen
            toegankelijk zijn. Bij ons draait het om plezier, muziek en
            verbinding. We zorgen voor een veilige sfeer waar iedereen zichzelf
            kan zijn. Met DJ’s die de leukste hitjes draaien om mee te zingen en
            op te dansen, een Happiness Team dat altijd klaarstaat, en fijne
            extra’s zoals een prikkelarme chill ruimte, organiseren we feesten
            waar echt iedereen heen kan. Kom zoals je bent, dans met wie je
            wilt, en maak vooral heel veel plezier!
        </p>
    </section>
</div>
