<div class="long-html">
    <section class="long-html__text">
        <p>
            Opwarmen voor Out Of The Ordinary doe je bij de pre-party in de
            Nobel! Kom alvast in de stemming met een avond vol energieke
            liveacts, verrassende sounds en alternatieve vibes. Dit is jouw kans
            om het goed af te trappen met een line-up die je klaarstoomt voor
            het main event.
        </p>

        <p>
            Drie bands markeren de start van Out Of The Ordinary. Dit zijn
            ze:&nbsp;
        </p>
        <h4>Røyking</h4>
        <p>
            Schreeuwerig, kleurrijk en een beetje irritant – Røyking is neon.
            Met een mix van punk, pop, grunge en rock neemt Røyking je mee in
            het alledaagse. 3voor12 Den Haag schreef over schreeuwgeluiden,
            energieke publieksinteractie, rauwe teksten en niet vies van een
            biertje.
        </p>
        <h4>PEUK</h4>
        <p>
            Een peuk is iets wat je achteloos wegsmijt of kapot stampt, nadat je
            er genot van hebt gehad. Korte halen, lange trekken, tot diep in je
            longen en in je brein. En dan de grond op ermee, op naar de volgende
            rush. Laat net dat ook de muziek van Peuk omschrijven. Dit Limburgse
            trio legt graag een laag teer op je ziel en is bij beluistering even
            verslavend als nicotine. Denk Hole, denk Pixies, denk Sonic Youth,
            denk The Breeders.
        </p>
        <h4>marcel</h4>
        <p>
            marcel is een carnavaleske geest die graag veel lawaai maakt door
            teder over de wangen van mensen te wrijven. Als een kreupele kat met
            cimbalen aan zijn staart. Ondraaglijk maar vreemd sympathiek. Hun
            muziek heeft evenveel te danken aan Jonathan Richman als aan Steven
            Gerrard; naar de verwrongen gitaren van Sonic Youth dan naar de
            Duitse expressionistische schilderkunst; tot de dwaze cartoons van
            hun adolescentie dan tot pre-socratische filosofie.
        </p>
    </section>
</div>
