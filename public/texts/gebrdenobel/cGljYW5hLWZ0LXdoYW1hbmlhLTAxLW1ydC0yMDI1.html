<div class="long-html">
    <section class="long-html__text">
        <p>
            De 12-koppige band WHAMANIA! doet de jonge jaren van George Michael
            en Andrew Ridgeley herleven, compleet met blazers en natuurlijk
            Pepsi &amp; Shirlie.
        </p>

        <p>
            WHAMANIA! is een live concert met een zelf geproduceerde
            documentaire op groot scherm als eerbetoon aan WHAM! Niet alleen
            WHAM! wordt geëerd, maar ook wordt de uitzonderlijke vriendschap
            tussen George Michael en Andrew Ridgeley belicht. Een vriendschap
            die leidt tot successen als Club Tropicana, Wake Me Up Before You Go
            Go, Freedom, Last Christmas, I’m Your Man, The Edge Of Heaven, maar
            ook George Michael’s eerste solosuccessen: Careless Whisper en A
            Different Corner.
        </p>
        <p>
            De rol van George Michael wordt in WHAMANIA! vertolkt door Jordan
            Roy, onder andere bekend van de TV- programma’s Better Than Ever
            (met een emotioneel en ontroerende performance), X-Factor (waar hij
            runner-up werd met popgroep Adlicious) en The Voice of Holland waar
            hij in The Knock Outs het nummer The Edge of Heaven van WHAM! zong.
            Hier ontstond een nog grotere liefde voor George Michael die
            bezegeld werd met de solo theatertour Freedom.&nbsp;
        </p>
        <p>
            Bert van Gulik is verantwoordelijk voor de pre- en afterparties
            rondom WHAMANIA!. Vooraf brengt de DJ de hits uit de periode van
            1975 tot 1982 op een groot scherm geprojecteerd. Alle hits uit die
            periode waar Andrew en George samen zo van hielden en hun eerste
            danspasjes op oefenden komen in videoclips voorbij. Na de show
            draait de DJ de lekkerste late 80’s en vroege jaren 90 dansmuziek op
            video!
        </p>
    </section>
</div>
