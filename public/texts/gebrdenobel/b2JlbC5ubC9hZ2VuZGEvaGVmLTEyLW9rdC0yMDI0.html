
    <div class='long-html'>
    <section class='long-html__text'>
    

									
									<p>
										  Hef wordt in 2008 met zijn videoclip ‘Puur’ in één klap het gezicht van de wijk Hoogvliet in Rotterdam. Met zijn unieke, laid back stijl en rauwe overkomen vergaart hij de aandacht van de straat én van verschillende gewaardeerde critici.
</p>
								
      <p>Samen met zijn broers Crooks en Ado’Nis brengt hij na diverse videoclips en een inmiddels legendarische 101Barz-sessie de mixtape ‘Boyz In De Hood vol. 1’ uit. In 2009 verschijnt Hefs debuutalbum ‘Hefvermogen’ via het platform Streetknowledge/Black Ice Entertainment. Niet lang hierna staat Hef voor een keuze tussen de twee grootste hiphoplabels van Nederland, Top Notch en Noah’s Ark. Het nieuws dat Hef zich aansluit bij Noah’s Ark (“Wat weet je van Kees bellen om te zeggen dat je kiest voor Jiggy”) komt begin 2010 naar buiten, en in april brengt Noah’s Ark een uitgebreide versie van het debuutalbum uit.</p><p>Talloze tours en optredens in Nederland en België maakten Hef een van de meest consistente en sterke rap-live acts van het land, wat leidde tot shows op verscheiden grote festivals als Lowlands en Woo Hah. Ook inspireerde Hef door de jaren heen grote getale aan Nederlandse rappers en werkte met vrijwel iedereen daarvan samen, van Ronnie Flex tot Frenna en Broederliefde.</p><p>In 2019 bekroont Hef 10 legendarische jaren in de rapgame wanneer zijn album ‘Koud’ op nummer 1 binnenkomt in de charts. Ook single ‘De Wereld Is Van Jou’ met Kevin behaalt de gouden status. Ook buiten muziek ontwikkelt Hef zich door de jaren heen als entrepeneur en ondernemer; dit leidde onder meer tot film- en televisierollen (o.a. ‘Patser), een eigen (organische) vloei met Mascotte en zijn aanstelling als A&amp;R bij Noah’s Ark en Top Notch.</p>

  
  
  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/7ge3QfYPMTjDbMoVLuuIuJ?utm_source=generator" loading="lazy" class=""></iframe></div></section>
    
    </div>
  