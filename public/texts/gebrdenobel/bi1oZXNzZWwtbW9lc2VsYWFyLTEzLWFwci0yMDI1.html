
    <div class='long-html'>
    <section class='long-html__text'>
    

									
									<p>
										  Frerick den Haan en Hessel Moeselaar brengen samen het beste van de hedendaagse neo-klassieke muziek naar de Nobel. Met unieke composities, impressionisme en opbouwende loops belooft het een gezellige middag te worden!
</p>
								
      <h4>Frerick den Haan&nbsp;</h4><p>Pianist en componist Frerick den Haan maakt voornamelijk neo-klassieke muziek. De uit Den Haag afkomstige muzikant creëert met zijn stilistische composities een eigen wereld waarin hij kan ontsnappen uit de dagelijkse hectiek van de dag; waar chaos verandert in orde en rust.</p><p>Den Haan haalt zijn invloeden uit muziek van oude meesters als Ravel, Debussy en Chopin, maar wordt daarbij ook beïnvloedt door hedendaagse componisten &amp; bands als Hans Zimmer, Death Cab for Cutie en Nirvana. Met zijn composities zoekt hij naar de juiste balans tussen (neo) klassiek, impressionisme, film- en indiemuziek waarbij de melancholie van de piano wordt benadrukt.</p>

  
  
  
      <h4>Hessel Moeselaar</h4><p>Met zijn elektronische <span>'eenmansorkest' presenteert Hessel Moeselaar een kaleidoscoop van melancholische en kleurrijke geluiden. </span>Hij combineert de warme klanken van zijn altviool met modulaire synthesizers en live elektronica. Het resultaat is een unieke en verrassende mix van stijlen: van klassiek en ambient tot Arabische invloeden en filmmuziek.&nbsp;</p>

  
  
  
      <h4><strong>Over Leidse Geluiden</strong></h4><p>Leidse Geluiden is een platform dat zich inzet voor het bevorderen van lokale muzikale talenten en het bieden van unieke concertervaringen aan het publiek in Leiden en omgeving. Met een scala aan evenementen en samenwerkingen streeft Leidse Geluiden ernaar de levendige muziekscene van de stad te vieren en te ondersteunen.</p>

  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/0TBTYt8ytHV9fqmQmXQZs5?utm_source=generator" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/21948EcR5yzhYrwEolgtbw?utm_source=generator&amp;theme=0" loading="lazy" class=""></iframe></div><div class='iframe-wrapper-generiek'><iframe class="" id="iFrameResizer0" scrolling="no" src="https://eventix.shop/bqzv3zsd" title="Ticket Shop"></iframe></div></section>
    
    </div>
  