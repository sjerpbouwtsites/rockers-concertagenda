
    <div class='long-html'>
    <section class='long-html__text'>
    

									
									<p>
										  Sticks brak door met de rapformatie Opgezwolle en is inmiddels een van de grootste namen van de Nederlandse hiphop. Sticks komt naar Leiden met een exclusieve show, speciaal voor het 10-jarig jubileum van Nobel!
</p>
								
      <p>De samenwerking met rapper Rico en producer Delic was het begin van een carrière vol uiteenlopende projecten. Vanuit daar maakte Sticks de ene plaat na de andere.</p><p>Sticks ging aan de slag met soloalbums en begon gelijktijdig met zijn vriendengroep uit Zwolle rapformatie de Fakkelbrigade. Onder andere de samenwerkingen met namen als A.R.T, Rico, Typhoon, Kubus, Freez, Winne, Jiggy Djé, Hef, Lijpe en Mula B volgde.</p><p>In zijn oneindige zoektocht naar vernieuwing bracht hij een autobiografisch boek op de markt waarin hij een unieke inkijk geeft in zijn creatieve proces. De meest recente albums die uit dat proces ontstonden zijn ‘STICKmatic’ en ‘Het Mooiste Komt Nu’. Begin 2022 verscheen er een documentaire over Sticks zijn leven, welke dezelfde naam draagt als zijn laatstgenoemde album.</p>

  
  
  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/0DnbOatBnP7UDkeiQACgxd?utm_source=generator" loading="lazy" class=""></iframe></div></section>
    
    </div>
  