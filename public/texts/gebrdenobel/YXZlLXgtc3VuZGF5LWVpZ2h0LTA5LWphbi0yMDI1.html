
    <div class='long-html'>
    <section class='long-html__text'>
    

									
									<p>
										  De Leidse indierock/folkband 5th-Wave gebruikt haar uitgebreide bezetting om een toegankelijk en beweegbaar geluid te creëren. Op deze avond spelen zij naast hun nieuwe EP “Parts of Us”  uiteraard ook eerdere werken. 
</p>
								
      <p>Met harmonieuze meerstemmigheid, catchy deuntjes en sterke teksten, maken de zeven artiesten van 5th-Wave muziek om zowel op te dansen als om bij weg te dromen.&nbsp;</p><p>5th-Wave’s muziek kenmerkt zich door diverse instrumentatie en een dansbaar ritme. Het nieuwe album bevat deze elementen maar gaat nog meer de diepte in met emotionele teksten, warme klanken en een uitgebreide benutting van de verschillende stemklanken in de band.&nbsp;</p><p>Na het opnemen van hun debuut-EP <em>Ocean Full of Trees</em>&nbsp;en het behalen van de derde prijs bij de Nobel Award in 2023, heeft de band nog twee singles uitgebracht en werkt nu aan hun volgende EP, <em>Parts of Us</em>. Deze EP schetst een beeld van fragiele liefdesrelaties en de pijn van verlies. Hun eerdere werk kenmerkt zich door een (kritische) visie op de maatschappij en de onzekerheid van twijfel.</p>

  
  
  
      <h4>Support: Sunday At Eight</h4><p>Deze avond wordt 5th-Wave ondersteund door de vierkoppige indierockband Sunday at Eight. Sinds 2017 weten de jongens op originele wijze inspiratie uit de sixties en seventies te halen en te combineren met een moderne indierock sound. Verwacht dansbare beats, heldere melodieën en krachtige gitaarriffs, maar wees ook niet verrast als er een gevoelige kant naar boven komt.</p>

  
  
  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/5q7L2zQ84IlwAwM3Z3pai2?utm_source=generator" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/2LCFIPsWuQcnDSXViF2n3j?utm_source=generator" loading="lazy" class=""></iframe></div><div class='iframe-wrapper-generiek'><iframe class="" id="iFrameResizer0" scrolling="no" src="https://eventix.shop/e364wmj7" title="Ticket Shop"></iframe></div></section>
    
    </div>
  