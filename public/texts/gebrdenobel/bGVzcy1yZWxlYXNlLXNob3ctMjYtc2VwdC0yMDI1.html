<div class="long-html">
    <section class="long-html__text">
        <p class="event-intro animation animation--fade-in hide">
            Kom naar de release van Graceless met niemand minder dan Asphyx om
            het de deathmetalavond compleet te maken. Gesupport door Release The
            River belooft het een grensverleggende avond vol gitaargeweld,
            duistere klanken en headbangen te worden.
        </p>

        <h4>Graceless</h4>
        <p>
            De Nederlandse deathmetalband Graceless staat bekend om hun
            loodzware riffs en meeslepende melodieën. Sinds de oprichting in
            2016 heeft de band wereldwijd een trouwe fanbase opgebouwd. Dit jaar
            brengen ze hun vierde album 'ICONS OF RUIN' uit via Listenable
            Records - hun meest grensverleggende werk tot nu toe. Graceless’
            ijzersterke, onveranderde hechte formatie zorgt live voor een
            overdonderende ervaring. Met een set vol nieuwe tracks staan ze
            klaar om Nobel te veroveren!
        </p>

        <h4>Asphyx</h4>
        <p>
            De Nederlandse deathmetalband Asphyx staat sinds 1987 bekend om hun
            compromisloze mix van razende agressie en doom. Met frontman Martin
            van Drunen aan het roer bracht de band iconische albums uit en
            veroverde een vaste plek in de extreme metalscene. In 2021 verscheen
            'Necroceros', een vernietigend heavy album dat hun onmiskenbare
            geluid viert. Asphyx blijft een van de meest meedogenloze en
            explosieve livebands en is klaar om opnieuw het podium te bestormen.
        </p>

        <h4>Support: Release The River</h4>
        <p>
            Het Leidse powertrio Release The River brengt een verwoestende mix
            van black en deathmetal, versterkt met hardcore-invloeden. Hun
            debuutalbum 'Virtues of the Vile' is een eerbetoon aan hun muzikale
            pact, vol duistere en meeslepende klanken. De band combineert het
            vurig ritmisch geweld van deathmetal en hardcore met de ijzige,
            spookachtige sferen van black metal uit het Hoge Noorden.
        </p>
    </section>
</div>
