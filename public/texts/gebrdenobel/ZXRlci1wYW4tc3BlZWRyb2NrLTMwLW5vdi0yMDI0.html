
    <div class='long-html'>
    <section class='long-html__text'>
    

									
									<p>
										  ’s Lands rockgrootheid Peter Pan Speedrock staat eind november voor een exclusieve show op het podium in Leiden! Ze treden speciaal op ter ere van het 10-jarig bestaan van Nobel. 
</p>
								
      <p>Dit bijzondere optreden markeert niet alleen een decennium aan muzikale triomfen voor de Nobel, maar ook een viering van het ongeëvenaarde erfgoed van Peter Pan Speedrock.</p><p>Peter Pan Speedrock was de grondlegger en naamgever van het muzikale genre speedrock dat tientallen bands inspireerde om zelf ook muziek te gaan maken. Het met diverse prijzen bekroonde rocktrio dat Nederland internationaal op de kaart zette als rock-'n-roll hofleverancier, besloot vijf jaar geleden om zijn jongensboek te sluiten en kon trots en tevreden terugkijken op een waanzinnig mooie achtbaanrit die twintig jaar had geduurd.</p><p>Het sympathieke rocktrio groeide in die periode uit tot een begrip in de internationale rockscene. Live een waar fenomeen; een sonische natuurkracht die het gebrek aan aardbevingen en orkanen in Nederland ruimschoots compenseerde middels honderdduizenden non-stop gereisde kilometers voor bijna 2000 shows in Nederland, Europa, Noord-Amerika &amp; Canada, Australië en Japan - voor ruim een miljoen bezoekers. Peter Pan Speedrock was de grondlegger en naamgever van het muzikale genre speedrock dat tientallen bands inspireerde om zelf ook muziek te gaan maken.</p><p>Bassist Bartmann namens de band: “Het sluimerende vlammetje laaide bij ons ongeveer een jaar geleden weer hevig op tijdens een onverwachte reünieshow op het door stichting No Guts No Glory georganiseerd festival Jankfest, dat speciaal voor een van onze trouwste fans was georganiseerd.</p><p>Muzikaal bleek dat alles er bij ons drie nog helemaal zat, plus het was erg gaaf om de hele club (band, crew, aanhang) na al die jaren weer eens bij elkaar te zien. Dat voelde niet alleen ouderwets fantastisch; het smaakte vooral naar méér! Tel daarbij dat iedereen zo onderhand wel weer aan een stevig feestje toe is. Enne, oh ja: we missen die Dikke uit Amsterdam natuurlijk hevig…“</p>

  
  
  
      <strong>Support: M.U.G.</strong><p>M.U.G.: Een 5-koppige hardcore punkband uit Rotterdam die invloeden haalt uit hardcore en egg punk. Hun muziek is een mix van harde, ritmische en dansbare leads.&nbsp;</p>

  
  
  
      <strong>Support: Skroetbalg</strong><p>De mannen van Skroetbalg (Drents voor 'opschepper' of 'pocherd') bezingen in het Drents-Nedersaksisch de zaken die het leven de moeite waard maken: bier, auto's, vechten, andermans moeder en natuurlijk hun geliefde provincie.&nbsp;</p><p>Skroetbalgs&nbsp;gaat-ja-mooi-zo punkrock knipoogt naar oude en recentere rockhelden maar is niet bang om de geluidsbarrière (en -normen) te doorbreken. Wees klaar voor Skroetbalg.</p>

  
  
  
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/playlist/37i9dQZF1DZ06evO24HOcH?utm_source=generator&amp;theme=0" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/0ZQw8mTnFF6e8WlCIXbLKN?utm_source=generator" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/0vufr8PM3H2KgIeObZbXni?utm_source=generator" loading="lazy" class=""></iframe></div></section>
    
    </div>
  