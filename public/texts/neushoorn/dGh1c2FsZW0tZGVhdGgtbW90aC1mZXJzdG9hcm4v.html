
    <div class='long-html'>
    <section class='long-html__text'>
    
				

				<!-- wp:paragraph -->
<p><strong>Omdat het nog even duurt voordat we weer kunnen genieten van de Frisian Metal Night op kerstavond, vonden we het tijd voor een avondje Friese metal als tussendoortje. Op het menu staan: de heavy metal gods van Methusalem, de old-school death metal van Death Möth en doom metal door Ferstoarn.</strong></p>
<!-- /wp:paragraph -->

<!-- wp:paragraph -->
<p><strong>METHUSALEM</strong><br>Dit collectief bestaat al twintig jaar en heeft één doel: het schrijven van nummers die je enthousiast maken voor heavy metal. Geïnspireerd door legendarische bands uit het verleden, richten ze zich op het heden en de toekomst om nieuwe generaties te bereiken. Hun benadering is simpel: geen ingewikkelde concepten, maar nummers die blijven hangen en het publiek laten rocken. Frisian Metal Warriors unite!</p>
<!-- /wp:paragraph -->

<!-- wp:paragraph -->
<p><strong>DEATH MÖTH</strong><br>Death Möth is een old-school deathmetalband, opgericht in 2022 door gitarist Ingeborg. Met leden afkomstig van Bad Speed Boys en Marching Through Corpses, putten ze inspiratie uit bands als Obituary, Cannibal Corpse en Bolt Thrower. Hun krachtige muziek, gekenmerkt door rammende drums, scheurende gitaren en een zware bas, zorgt voor energieke optredens vol moshpits. Death Möth heeft twee singles uitgebracht en werkt momenteel aan een volledig album.</p>
<!-- /wp:paragraph -->

<!-- wp:paragraph -->
<p><strong>FERSTOARN</strong><br>Ferstoarn is een melancholisch death/doom metal soloproject met invloeden uit de gothic. Hoewel officieel opgericht in 2022, schrijft muzikant Feike Wiegersma al sinds 2020 aan dit project. De dreigende en duistere sfeer van Ferstoarn werd verder ontwikkeld met de release van de EP ‘Hjoed Ferstoarn’ uit 2023, een duidelijke evolutie ten opzichte van de demo ‘Dreadful Reality’ uit 2022. Het project wordt sterk beïnvloed door bands als Paradise Lost, Katatonia en Gorefest.</p>
<!-- /wp:paragraph -->

<!-- wp:paragraph -->
<p><em>Zaal: Café </em></p>
<!-- /wp:paragraph -->			
    </section>
    
    
    </div>
  