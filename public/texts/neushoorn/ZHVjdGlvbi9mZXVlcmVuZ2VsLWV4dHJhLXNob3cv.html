
    <div class='long-html'>
    <section class='long-html__text'>
       zaterdag 6 december   Deur 19:30 - Aanvang 21:45   <p>So heiß! Rammstein-tributeband FEUERENGEL keert terug naar Leeuwarden om Neushoorn zwart te blakeren. In 2023 gaf de zeskoppige Duitse band al twee verhitte shows in een uitverkochte Grote Zaal en dat wordt deze avond dunnetjes overgedaan. Met een show vol vuur en vette stage props creëren deze ervaren muzikanten een perfecte illusie van het origineel.</p><p>Wat FEUERENGEL kan, kan niet iedereen: op zeer professionele wijze laat de band al twintig jaar lang horen én zien dat ze de beste Rammstein-tributeband zijn. In 1997 werd de tributeband opgericht en zet de band zich volledig in om de show en muziek van Rammstein zo goed mogelijk te evenaren. FEUERENGEL doet dit zo goed dat ze zelfs twee keer op uitnodiging van Till Lindemann een Rammstein-show voor Rammstein en vrienden hebben gespeeld.</p><p>Niet verwonderlijk, want wie wel eens een FEUERENGEL-show heeft meegemaakt, weet dat ze niet besparen op de kleinste details. De eigen pyrotechnicus, licht- en geluidsman zorgen dat de show tot de vonkenregen aan toe helemaal klopt. Bovendien spelen de zes volbloed muzikanten en Rammstein-fans een superstrakke show. Niet voor niets krijgen ze lovende reacties als “Ik hoor geen verschil” en “Niet van het origineel te onderscheiden”. Dit is dé tributeband die je als Rammstein liefhebber gezien moet hebben.</p><p><em>Zaal: Grote Zaal</em></p> 
    </section>
    <section class='long-html__music-videos'><div class='iframe-wrapper-16-9'><iframe title="FEUERENGEL [Rammstein Tribute]: Offizieller Trailer" width="1778" height="1000" src="https://www.youtube.com/embed/UiDVMqhBxOs?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    </div>
  