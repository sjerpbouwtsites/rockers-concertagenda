
    <div class='long-html'>
    <section class='long-html__text'>
    
				

				<!-- wp:paragraph -->
<p><strong>Het Italiaanse Abysmal Grief mag met recht een cultband worden genoemd, deze melodieuze horror doom metal act bestaat sinds 1996 en hun shows, met indrukwekkende decors van huilende standbeelden en religieuze voorwerpen, zijn legendarisch. Met twee black metal openers die beide ook al gerust 'cult' genoemd mogen worden, hebben we een legendarisch avondje op stapel staan.</strong></p>
<!-- /wp:paragraph -->

<!-- wp:paragraph -->
<p>Abysmal Grief, opgericht in 1996 in Genua, is een gothic doom metal band die de typische Italiaanse dark sound omarmt. Hun muziek, doorspekt met esoterische en filosofische thema's, is een eerbetoon aan auteurs als Eliphas Levi en Aleister Crowley. De band creërt een unieke mix van doom metal met Italiaanse horrorklanken en live komt dit het allerbest tot zijn recht. Iets waarvan we in Leeuwarden al eens eerder getuige van mochten zijn tijdens het Into The Void festival in 2013, toen nog in de Westerkerk.</p>
<!-- /wp:paragraph -->

<!-- wp:paragraph -->
<p><strong>SALACIOUS GODS</strong><br>De Terugkeer van De Goden uit Drenthe: Salacious Gods zijn terug van weggeweest! Diep verscholen in de duisterste, koudste moerassen van Drenthe, ontstond deze band al in 1994. Er kan met recht gezegd worden dat deze band inmiddels verantwoordelijk is voor enkele echte Nederlandse black metal klassiekers als 'Askengris' en 'Sunnevot'. Na 18 (!!) jaar wachten, was daar vorig jaar ineens toch de vierde full length en dat was het wachten meer dan waard.</p>
<!-- /wp:paragraph -->

<!-- wp:paragraph -->
<p><strong>THE CHÖSEN</strong><br>Opener van de avond is The Chösen, ook al zo'n oudgediende. Deze thrashing black metal band is 24 jaar terug opgericht en spuwde hun verderfelijke waar over ons uit tot 2009, sinds 2021 zijn de heren weer terug van weggeweest en maken ze intussen alweer vele podia onveilig.</p>
<!-- /wp:paragraph -->

<!-- wp:paragraph -->
<p><em>Zaal: Arena</em></p>
<!-- /wp:paragraph -->			
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Abysmal Grief" loading="lazy" src="https://open.spotify.com/embed/artist/6AyitlDYnYRXr4yH3IDLtJ?utm_source=oembed" class=""></iframe></div><div class='iframe-wrapper-16-9'><iframe title="Hearse" src="https://www.youtube.com/embed/hZwglCCrrnQ?feature=oembed" referrerpolicy="strict-origin-when-cross-origin" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/890632906092097" class="long-html__social-list-link" target="_blank">
                        Evenement                    </a></li>
    </ul>
  </nav>
    </div>
  