
    <div class='long-html'>
    <section class='long-html__text'>
       vrijdag 30 mei   Deur 21:00 - Aanvang 22:00   <p><em>Dit event organiseren we in samenwerking met Stadsschouwburg De Harmonie in hun Middenzaal.</em></p><p>Living Colour beukt, funkt en scheurt dwars door de rockgeschiedenis met een geluid dat alle kanten opvliegt, maar altijd loeischerp blijft. Hardrock, free jazz, heavy metal en funk worden gemakkelijk aan elkaar gesmeden, met strakke grooves en solo’s die uit de bocht dreigen te vliegen, maar altijd perfect landen. En het gaat niet alleen om de muziek, want hun teksten snijden diep, van persoonlijke verhalen tot snoeiharde kritiek op de wereld om ons heen. Live geven ze een fantastische show vol heerlijke muziek en een sfeer die nog lang in je achterhoofd blijft dwalen.</p><p>Door de jaren heen scoorden ze dikke hits als Cult of Personality, Love Rears Its Ugly Head en Type, waarmee ze niet alleen de hitlijsten bestormden, maar ook een paar Grammy’s binnensleepten. Van het grensverleggende Time’s Up tot het groovy Shade, ze blijven zich opnieuw uitvinden zonder hun roots te verliezen. Bandleden kwamen en gingen, er werden pauzes ingelast, maar Living Colour bleef overeind als een van de meest eigenzinnige en grensverleggende rockbands ooit.</p><p><em>Locatie: De Harmonie, Middenzaal</em></p> 
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Living Colour" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/6Uhp7WA6sjm5ZL6Xz561de?si=Xl3gJ9O-R1y_ifTQ1oO6Hg&amp;utm_source=oembed"></iframe></div></section>
    </div>
  