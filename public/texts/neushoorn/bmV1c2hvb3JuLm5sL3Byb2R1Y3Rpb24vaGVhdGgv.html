
    <div class='long-html'>
    <section class='long-html__text'>
    
				

				<p><strong>Er woedt een psychedelische storm over Nederland, en de naam is&nbsp;Heath. Over de heide en achter de duinen. Grenzeloos en ongetemd. Het debuutalbum&nbsp;Isaak's Marble&nbsp;markeert het begin van een lang verhaal. Het opent de deuren naar de wereld van Heath, waar álles mogelijk is. Complexe maatsoorten, laaiende harmonica en opzwepende gitaren vergezeld van verhalende vocalen vormen samen een betoverende reis. Heath staat inmiddels bekend om hun energieke live shows, die met lang uitgesponnen eclectische nummers moeiteloos samensmelten tot een atmosfeer die zowel hypnotiserend als bevrijdend is.</strong></p><p>Met titels als&nbsp;Best Album&nbsp;(Haagse Pop Awards 2024) en&nbsp;Song van het Jaar(3voor12 Leiden 2023), bewijst Heath dat ze tot de top van de psychedelische rockscene in Nederland behoren. Laat je meevoeren door de muziek die door OOR wordt omschreven als "vaandeldragers van de snelgroeiende psychedelische rockscene," en ontdek hun unieke mix van psych, prog en bluesrock live in ons café.</p><p><strong>Samira</strong><br>Garageband Samira uit Amsterdam maakt indruk met hun rauwe, zonnige en soulvolle mix van oldschool rock, surf, beat en blues. Hun geluid is stevig geworteld in de grit en groove van de jaren 60, maar voegt daar een eigentijdse twist aan toe die deze iconische periode nieuw leven inblaast.</p><p><em>Zaal: Café</em></p>			
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Heath" loading="lazy" src="https://open.spotify.com/embed/artist/36sKW4QJcMcBkYqavKY5xX?si=CxwM7aSfTAGzQfc41Z2kDA&amp;utm_source=oembed" class=""></iframe></div><div class='iframe-wrapper-16-9'><iframe title="Heath - Isaak's Marble (Official Music Video)" src="https://www.youtube.com/embed/drWwOc0kqMo?feature=oembed" referrerpolicy="strict-origin-when-cross-origin" class=""></iframe></div></section>
    
    </div>
  