
    <div class='long-html'>
    <section class='long-html__text'>
    
				

				<p><strong>Hardcore die je bij je muzikale noten pakt, metal die je botten laat trillen en punk die schreeuwt om vrijheid. Dit is geen concert, maar een aanval op je zintuigen! Drie bands die elk op hun eigen manier grenzen opzoeken en doorbreken, staan klaar om de boel op z’n kop te zetten tijdens deze nieuwe editie van Hardcore Vrijdag.</strong></p><p><strong>Changing Tides</strong><br>Changing Tides uit Brabant beukt zich een weg door de scene met een combo van snoeiharde metalcore en dikke deathcore. Je kan rekenen op mokerharde riffs, diepe breakdowns en gelaagde orchestraties. De band haalt invloeden uit de groten van het genre, maar drukt overal hun eigen stempel op. Live geven ze geen seconde rust. Alles draait om vol gas gaan, het publiek meesleuren en samen de tent afbreken. Vijf man sterk, strak gespeeld en met energie waar je u tegen zegt.</p><p><strong>Share My Anger</strong><br>Recht uit de Friese klei en klaar om je omver te blazen: Share My Anger gooit rauwe hardcore, vlijmscherpe metalriffs en smerige punkinvloeden in één brute show. Wat begon op een zolderkamer tijdens de lockdown, groeit nu uit tot een band die live niks meer heel houden. Met wortels diep in de punk- en hardcorescene knalt dit viertal er alles uit wat hoog zit.&nbsp;</p><p><strong>Pulsation</strong><br>Pulsation uit Friesland trapt hard, zwaar en zonder genade. Deze band brengt meedogenloze hardcore en beatdown, vol dreunende riffs, moddervette breaks en vocals die snijden als schuurpapier. De lyrics zijn rauw en direct, vol strijd en overleven, geboren uit littekens en doorgaan waar anderen stoppen. Hun liveshows zijn intens en fysiek, alsof je in een storm terechtkomt die geen kant op laat.&nbsp;</p><p><em>Zaal: Arena</em></p>			
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Changing Tides" loading="lazy" src="https://open.spotify.com/embed/artist/4FDVjqH3XqrmfVpB4N5Hqu?si=vnE-8itWRjO6cKyKr3smsw&amp;utm_source=oembed" class=""></iframe></div><div class='iframe-wrapper-16-9'><iframe title="Changing Tides - Amidst The Gray (OFFICIAL 4K MUSIC VIDEO)" src="https://www.youtube.com/embed/LYaf62w6ZdQ?feature=oembed" referrerpolicy="strict-origin-when-cross-origin" class=""></iframe></div></section>
    </div>
  