
    <div class='long-html'>
    <section class='long-html__text'>
       zaterdag 25 oktober   Deur 15:00 - Aanvang 15:30   <p>Iedere zomer transformeert een skiheuvel in de prachtige Moravische Hooglanden naar Fajtfest, een iconisch metal/-core festival in Tsjechië en een kneiterhard walhalla dat het idyllische landschap openbreekt. Ieder jaar trekt een horde van duizenden liefhebbers uit binnen- en buitenland naar de omgeving om te genieten van gitaargeweld. Dat kunnen wij ook, dachten we zo! Dit jaar mogen we alweer de derde Friese editie van Fajtfest organiseren. Maak je klaar voor een dag vol brute gitaren met onder andere Born From Pain, Brothers Till We Die &amp; LIES!.</p><p>Born From PainSinds ‘97 staat Born From Pain synoniem voor keiharde, compromisloze metalcore. Geïnspireerd door grootheden als Slayer, Bolt Thrower en Agnostic Front, levert deze band een brute mix van hardcore, thrash en death metal, met vernietigende riffs en loodzware breakdowns. Ze deelden het podium met Hatebreed, Napalm Death en Madball, veroverden festivals als Wacken en Hellfest en blijven onverminderd strijdbaar. Verwacht een set vol rauwe energie, sociaal geladen teksten en pure agressie.</p><p>Brothers Till We DieMet brute kracht en energie brengt Brothers Till We Die het beste van Spaanse hardcore metal naar Neushoorn. Bekend om hun snoeiharde beatdown riffs, loodzware breakdowns en agressieve gang vocals, heeft deze band zich met talloze shows en tours door heel Europa bewezen als een absolute moshpit-machine. Hun laatste album Touch These Wounds // I Came Back From Death laat een vernietigende mix horen van hardcore, death metal en melodische solo’s, met gastbijdragen van leden van Malevolence en Desolated. Of het nu op de mainstage van Resurrection Fest is of in de clubs, BTWD komt maar met één missie: totale vernietiging.</p><p>HopesHopes klinkt als een knal voor je kop in slow motion: grof, fel en met een glimlach. Vijf vrienden, één band, altijd onderweg en altijd aan. Ze maken oldschool hardcore met een moderne bite, ergens tussen Backtrack, TUI en Turnstile in, maar dan met hun eigen sausje eroverheen. Live kan je rekenen op energieke 2-steps, zweterige pitten en bierlucht!</p><p>LIES!Nederlandse hardcore-metal zwaargewichten LIES! zijn terug en harder dan ooit. Na een jarenlange pauze hebben ze de draad weer opgepakt met hun nieuwe album Mind Pollution met niets minder dan brute, meedogenloze agressie. Verwacht een vernietigende mix van metallic hardcore en apocalyptische thrash, die zowel moshpits als nekspieren op de proef stelt. Bereid je voor op een oorverdovende storm van riffs, breakdowns en pure rauwe energie.</p><p>Sunset TrialSunset Trail weet als geen ander hoe je metalcore maakt die groots aanvoelt en tegelijk loeimelodieus is. Sinds hun doorbraak zijn ze niet meer van het podium af te slaan, met tours door het oosten van Europa en het Verenigd Koninkrijk, meerdere rondes als support van Caliban en shows naast onder andere Bad Omens, In Hearts Wake en Papa Roach. Verwacht een band die strak speelt, weet hoe je opbouwt naar chaos en klaar is om met nieuw werk opnieuw te laten horen waarom ze tot de top van hun scene behoren.</p><p><em>Zaal: Grote Zaal</em></p> 
    </section>
    
    </div>
  