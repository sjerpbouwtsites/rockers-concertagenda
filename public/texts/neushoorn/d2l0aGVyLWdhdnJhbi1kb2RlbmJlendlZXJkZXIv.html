
    <div class='long-html'>
    <section class='long-html__text'>
    
				

				<p><strong>Een reis door rouw, een emotionele rollercoaster verpakt in atmosferische post-metal, en een debuutalbum dat de aandacht verdient: op 2 mei viert de nieuwe band Blossom &amp; Wither de release van hun album Nevermore! De primeur wordt versterkt door de doom/sludge-sensatie Gavran en de black/doomformatie Dodenbezweerder. Een avond gedoemd om te... genieten van duistere sounds, dus!</strong></p><p>De Friese post-metalband neemt je mee in hun nieuwe plaat, waarin narigheid en rouw op intense wijze worden omgevormd tot iets moois. Blossom &amp; Wither is een uniek verschijnsel in Friesland, met een combinatie van blastbeats, complexe ritmes en torenhoge muren van gitaarlagen. Het debuutalbum, Nevermore, verschijnt op 21 maart op streamingplatforms en is op deze avond voor het eerst verkrijgbaar op vinyl. Samen met Gavran en Dodenbezweerder brengen ze een avond vol post-, doom- en black metal.</p><p><strong>Gavran</strong><br>Nadat Gavran met het vernietigende debuut Still Unavailing het Nederlandse doomklimaat kwam binnenstormen, is de Rotterdamse band terug met Indistinct Beacon. Met de support van onder meer Tim de Gieter (Amenra) laat Gavran op het nieuwe album een melodischere kant zien zonder aan impact te verliezen. Op de nieuwe plaat worden naadloos elementen van doom, sludge, shoegaze en post-rock gecombineerd tot een meeslepend geheel.</p><p><strong>Dodenbezweerder</strong><br>Dodenbezweerder brengt rauwe, geïmproviseerde black/doom metal die aanvoelt als een donkere, angstaanjagende ervaring. Hun muziek belichaamt alles wat kruipt in het duister en verwelkt in het licht, met overdonderende drums, onheilspellend geschreeuw en een gitaargeweld van jewelste.</p><p><em>Zaal: Café</em></p>			
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Blossom &amp; Wither" loading="lazy" src="https://open.spotify.com/embed/artist/4MjuhUX2MUuclDHYjquZB1?si=tyffll9PTYu9uwAwnNDaBg&amp;utm_source=oembed" class=""></iframe></div><div class='iframe-wrapper-16-9'><iframe title="Blossom &amp; Wither - The Yearning" src="https://www.youtube.com/embed/zqS5OU642j8?feature=oembed" referrerpolicy="strict-origin-when-cross-origin" class=""></iframe></div></section>
    </div>
  