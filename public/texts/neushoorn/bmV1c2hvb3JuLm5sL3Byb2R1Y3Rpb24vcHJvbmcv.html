
    <div class='long-html'>
    <section class='long-html__text'>
       donderdag 14 augustus   Deur 19:30 - Aanvang 20:45   <p>Als een van de grondleggers van groove metal, naast grootheden als Pantera, Sepultura en Machine Head, combineert Prong een unieke mix van groove, industrial en thrash metal. Ooit begonnen in de New York hardcore-scene, heeft de band zich ontwikkeld tot een invloedrijke kracht binnen de metalwereld. Ter gelegenheid van de 31 Years Of Cleansing Tour brengt de band hun zware riffs en intense energie naar Leeuwarden.</p><p>Als je Prong zegt, dan zeg je Tommy Victor. De charismatische frontman en founder van Prong is hét gezicht van de band, die door de jaren heen roterende bandleden heeft gekend. Victor’s bekende scherpe vocalen, gitaarriffs en songwriting skills zijn de steady factor binnen de scheurende metal-missie van Prong.</p><p>Hoewel de band met hun eerste drie albums al een flinke fanbase had opgebouwd, was het het album ‘Cleansing’ dat zorgde voor hun wereldwijde doorbraak. Ook de single - vriendelijk getiteld - ‘Snap Your Fingers, Snap Your Neck’ kreeg veel aandacht, mede doordat de videoclip werd opgepakt door MTV (dé zender waar elke muziekliefhebber geen genoeg van kreeg). Heel wat jaren later, inclusief een hiatus, hebben de metal-grootheden twaalf studioalbums uitgebracht en de wereld meermaals doorkruist. Ook hun laatste album ‘State of Emergency’ (uitgebracht in 2023) laat zien dat ze ‘het’ nog altijd hebben. Dat maakt ‘Cleansing’, uitgebracht in 1994, zeker niet old news. Met hun ‘31 Years Of Cleansing Tour’ bewijzen de mannen dat het album nog altijd zo fresh en vernieuwend als toen is.</p><p>Voorprogramma: Vlad In TearsVlad In Tears mixt donkere melancholie met explosieve rock en metal, geïnspireerd door 80’s wave en moderne heaviness. Met een ijzersterke live-reputatie, talloze festivals en negen albums op hun naam, werken ze hard richting de grote podia. In 2025 verschijnt hun tiende plaat Hide Inside – hun meest persoonlijke tot nu toe.</p><p><em>Zaal: Grote Zaal</em></p> 
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Prong" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/6SER9tY2pDIDVWVf5Ql97B?si=PCwrO8dFRFOp6Rm4IHfW_w&amp;utm_source=oembed"></iframe></div><div class='iframe-wrapper-16-9'><iframe title="LIVE AND ILLEGAL IN BALTIMORE (1994)" width="1333" height="1000" src="https://www.youtube.com/embed/ge97D-ac-6s?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    </div>
  