
    <div class='long-html'>
    <section class='long-html__text'>
    
					<p><strong>Dit jaar is het 50 jaar geleden dat de baanbrekende RAMONES opgericht werden. Daarom brengt een aantal schatplichtige muzikanten een ode. Verwacht alle klassiekers in 1,2,3,4! </strong></p>
<p>Zanger Marco Roelofs bracht ooit eerder met zijn eigen band Heideroosjes een verdienstelijke tribute aan het iconische viertal uit New York City. Deze keer bundelt hij de krachten met enkele veteranen uit de Nederlandse rockscene. Drummer Bart Nederhand tourde met Peter Pan Speedrock de wereld rond en slaat harder dan Marky Ramone in zijn beste dagen. Harold Gielen beult de basgitaar af in thrash metal pioniers Legion Of The Damned maar is ooit begonnen als tienerpunk. Snarenplukker Oeds Beydals begon zijn muzikale pad ook ooit met vier akkoorden punk (Gewapend Beton) maar is inmiddels alom gerespecteerd als veelzijdig gitarist in Iron Jinn (en eerder The Devil’s Blood en Death Alley).</p>
<p>Net als de Ramones vier totaal verschillende karakters gebonden door hun liefde voor pure rock ’n roll. We’re a happy family gabba gabba hey!</p>
<p>Marco Roelofs – Zang<br>
Oeds Beydals – Guitar<br>
Bart Nederhand – Drums<br>
Harold Gielen – Bass</p>

			
			
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/playlist/37i9dQZF1DZ06evO0EhHXi?utm_source=generator" "="" allowtransparency="true" class="">
    </iframe></div></section>
    
    </div>
  