
    <div class='long-html'>
    <section class='long-html__text'>
    
					<p>Op<strong> zaterdag 22 februari </strong>komt&nbsp;<strong>Creeperfest</strong> naar Patronaat! Hier moet je zijn voor je dosis beukmuziek, van hiphop tot metal. DE plek waar outsiders elkaar ontmoeten, netwerken, drinken en losgaan op de acts die op het podium staan te raggen. Van achterin genieten van de muziek in de zaal tot vooraan in de pit, alles kan hier.</p>
<p>De line-up wordt aangevoerd door het rauwe en macabere <strong>Dope D.O.D.</strong>. Er zit geen understatement in de naam van deze rapgroep. De muziek van dit Duo of Darkness is sinister en soms moeilijk te verteren. Ze vangen de donkere, seksistische ondertonen die te vinden zijn in Amerikaanse gangster-rap en de griezelige capriolen die doen denken aan artiesten zoals Eminem. Ondanks de vele duidelijke Amerikaanse invloeden brengen ze elementen uit hun thuisland naar voren. Ze maken gebruik van de donkere klanken die historisch gezien de Nederlandse muziekcultuur personifieerden, incorporeren de filmische neigingen van donkere ambient-geluiden en lijken invloeden te halen uit de intensiteit van Black- en Death Metal. Het meest herkenbare element van de groep is de experimentele elektronische structuur. Uiteindelijk komen de wereldberoemde EDM-DJs uit Nederland, dus het is niet zo’n verrassing om dit geluid in hun muziek terug te horen.</p>
<p>Haarlemse trots <strong>Ecocide</strong> laat zien hoe je jezelf opnieuw kunt uitvinden. Na een jarenlange pauze keerde de band in 2023 terug met het album <em>Metamorphosis</em> en een modernere sound die verdergaat dan hun old-school death metal roots. Tijdens de releaseshow van hun EP <em>Of Endless Decay</em>, zetten ze Patronaat al eerder op stelten.</p>
<p>Het collectief <strong>Sidecity</strong> brengt hiphop en metal samen in een explosieve combinatie. LVRCH, STNNA, KHAN QUEST en SAMMAS creëren een dynamisch geluid dat teruggrijpt naar hun metalroots, terwijl ze innovatieve hiphopproducties toevoegen.</p>
<p>1 nummer op Spotify is genoeg om te weten hoe heavy een show van <strong>Gutslasher</strong> gaat zijn. De Amsterdamse band is geïnspireerd door grootheden als Cannibal Corpse, Obituary en Skeletal Remains, en bouwt snel aan hun reputatie met explosieve liveshows die geen genade kennen. Dit is death metal zoals het bedoeld is, ongeremd en direct.</p>
<p>Meer weten over de line-up? Scroll naar beneden!</p>

			
			
    </section>
    <section class='long-html__music-videos'><div class='iframe-wrapper-16-9'><iframe title="SIDECITY ZWERM, VOOR AL UW FEESTEN EN PARTIJEN" src="https://www.youtube.com/embed/XPe3GSi7SdY?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="Dope D.O.D. - What Happened | Official Music Video" src="https://www.youtube.com/embed/Z-zL_paDVTc?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="ECOCIDE - Metamorphosis [Official Music Video]" src="https://www.youtube.com/embed/ISMEH3Wug8A?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="SIDECITY ZWERM, VOOR AL UW FEESTEN EN PARTIJEN" src="https://www.youtube.com/embed/XPe3GSi7SdY?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="Dope D.O.D. - What Happened | Official Music Video" src="https://www.youtube.com/embed/Z-zL_paDVTc?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="ECOCIDE - Metamorphosis [Official Music Video]" src="https://www.youtube.com/embed/ISMEH3Wug8A?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="SIDECITY ZWERM, VOOR AL UW FEESTEN EN PARTIJEN" src="https://www.youtube.com/embed/XPe3GSi7SdY?feature=oembed" referrerpolicy="strict-origin-when-cross-origin" class=""></iframe></div></section>
    
    </div>
  