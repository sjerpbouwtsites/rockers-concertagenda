
    <div class='long-html'>
    <section class='long-html__text'>
    
				<p>&nbsp;</p>
<p>SKATING POLLY wordt in 2009 opgericht door stiefzusjes Kelli Mayo en Peyton Bighorse die op dat moment respectievelijk 9 en 14 jaar oud zijn. De multi-instrumentalisten staan bekend om hun intense live shows met een mix van punk, grunge en indie waarbij ze live ook regelmatig van instrument wisselen. Met hun zelfbenoemde ‘Ugly Pop’ leverden ze inmiddels vijf albums af en tourden ze met bands als Babes In Toyland en Kate Nash,<br>
En de muziek? Is het riot grrrl punk, is het indiepop? Hoe dan ook loopt het op rolletjes voor deze stiefzusjes, te lezen in een Louder Than War-recensie: “Skating Polly are probably the best new band to come out of the USA for years.”<br>
En wij knikken ja. Want het klinkt als Nirvana in een gevecht met Katy Perry, of Miley Cyrus in bed met The Pixies, het is zacht, het is hard, het is ja: vooral iets dat je echt gezien moet hebben.</p>
<p>Opener komt van new kidz on the block LIMERENT, drie powermeiden en een guy op drums die in 2023 de Grote Prijs van Leidsche Rijn wisten te winnen. Allemaal eigen nummers met een poppy grunge geluid. Veelbelovende band die hun eerste opnames in Studio Moskou heeft gemaakt. We hopen de opnames snel te horen maar zien ook al uit naar hun liveshow.</p>

			
    </section>
    <section class='long-html__music-videos'><div class='iframe-wrapper-16-9'><iframe title="Skating Polly - Hickey King (Official Video)" src="https://www.youtube.com/embed/5KxNuIuvNUo?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    
    </div>
  