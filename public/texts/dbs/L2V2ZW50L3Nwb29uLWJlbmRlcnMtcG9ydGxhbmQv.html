
    <div class='long-html'>
    <section class='long-html__text'>
     <p>Spoon Benders uit Portland Oregon zegt je misschien nog niet heel veel maar neem van ons aan dat dit psychedelische progpunkrock powerkwarter momenteel een van de bands is om in de gaten te houden. Na een totaal uitverkochte US tour waarop weer veel zieltjes gewonnen zijn is het nu de beurt aan Europa om als een baksteen te vallen voor de sexy psych rock van Spoon Benders. Met hun sound die het midden houdt tussen zware psychedelische rock met de koortjes en de solo’s, en rechttoe rechtaan protopunk wordt je van early Pink Floyd (met Syd Barrett) gekatapulteerd naar het nu van Ty Segall en aanverwanten. Extra kracht van Spoon Benders daarbij zijn de spooky vocalen van frontdame Kathy Black die het dynamische muzikale geheel nog van een gothic sausje voorzien.
Laatste release ‘How Things Repeat’ is al een plaatje om te koesteren maar afgaand op hun live-reputatie moet je ze vooral live gaan zien. Ga je geen spijt van krijgen.
Psych out!</p>
 
    </section>
    <section class='long-html__music-videos'><div class='iframe-wrapper-16-9'><iframe title="Spoon Benders -- DICHOTOMATIC Official Music Video" src="https://www.youtube.com/embed/g-XFAB9zmls?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    </div>
  