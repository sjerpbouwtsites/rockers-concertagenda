
    <div class='long-html'>
    <section class='long-html__text'>
     <p>dd</p>
<p>Vandaag is het zover: het talent van POPSPOT Centraal betreedt het podium van het legendarische DB’s in Utrecht! Zes veelbelovende acts uit Overijssel, Utrecht en Noord-Holland hebben de afgelopen maanden keihard gewerkt aan hun artistieke, zakelijke én persoonlijke ontwikkeling. Via intensieve coachingsessies en inspirerende workshops – zowel in groepsverband als individueel – zijn ze klaargestoomd voor dit moment.</p>
<p>En nu is het tijd om te shinen. Verwacht een avond vol rauwe energie, ontroerende songs en frisse geluiden. Of je nu houdt van hard, intiem of alles daartussenin – deze showcase wil je niet missen. Ben jij op zoek naar nieuwe muziek en jong talent? Dan is dit jouw feestje!</p>
<p>Over POPSPOT</p>
<p>POPSPOT is voor muzikanten, bands, acts, singer-songwriters, rappers en producers die serieus aan de slag willen met hun muziek. We helpen je de volgende stap te zetten met workshops en sessies van professionals in het vak. Dit doen we door heel Nederland, dus ook in jouw regio. Ontwikkel jezelf creatief, ontmoet en werk samen met andere muzikanten, leer van onze ervaren coaches, deel kennis, ervaring en breng je muziek naar een breder publiek.</p>
<p>Wil je meedoen of meer weten? Check dan snel de website: popspot.nl</p> 
    </section>
    
    </div>
  