
    <div class='long-html'>
    <section class='long-html__text'>
     

<p>De 42<sup>ste</sup> editie van Big Ass Metal Fest is er één met stevige metal op het programma. Allereerst is daar de Amersfoortse band Codex Mortis die even aanstekelijke als brute mix van black en death metal brengen. Het internationale gezelschap Maatkare brengt death metal geïnspireerd door de Egyptische mythologie en verder is de melodieuze black band uit Belgisch Limburg een band om naar uit te kijken.</p>
<p>De Amersfoortse band Codex Mortis is ontstaan in 2017 en stond in 2023 al eens op het podium in dB’s. De band kent leden die eerder al actief waren in bands als Bodyfarm, Izegrim, Deathmarch en Bloodphemy en hebben daarmee hun sporen reeds hebben verdiend. De black / death metal band bracht in 2020 het debuut album ‘What Befalls of Tainted Souls’ en deze plaat werd vorig jaar opgevolgd door de EP ‘Tales of Woe’. Wat kan je verwachten? Snelle brute songs met zwartgallige vocalen verpakt in een energieke show! Codex Mortis is een band met explosieve en hypnotiserende schedelverpletterende muziek die je zal achtervolgen tot in het hiernamaals.</p>


<p>Het Engels / Nederlandse Maatkare is een all-female death metal band waarbij onze eigen Janneke de Rooy (Beyond The Pale) de vocalen verzorgd. In het hart van een door mannen gedomineerd death metal landschap staat Maatkare, een volledig vrouwelijke kracht die de vergeten stemmen van de geschiedenis nieuw leven inblaast. Geworteld in de Egyptische mythologie, heeft Maatkare zijn visie buiten Egypte uitgebreid om de machtige vrouwen die verloren zijn gegaan door de tijd te belichten en hun verhalen door middel van muziek in de moderne wereld te brengen. Het debuut album ‘Rise to Power’ verscheen vorig jaar en is even krachtig als theatraal in is geïnspireerd door bands als Nile, Scarab, Septic Flesh en Behemoth.</p>


<p>Nether is een melodieuze black band uit Belgisch Limburg ontstaan in 2019. Na het debuut album ‘Between Shades and Shadows’ uit 2020 verscheen vorig jaar de verdienstelijke opvolger ‘The Blood of Rats’. Wat we hier voorgeschoteld krijgen is donker met melodie. Subtiel gitaarwerk met blastende drums en dit alles met de saus van asgrauwe vocalen. Of zoals de band het zelf omschrijft: “Nether is die band die je terugbrengt naar de wortels van de boom. Diep, goed verborgen in de bodem van de aarde ligt de essentie!”.</p>
 
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Codex Mortis" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/4G6zm5dcPMITP6fDymlG9y?utm_source=oembed"></iframe></div><div class='iframe-wrapper-152px'><iframe title="Spotify Embed: Maatkare" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/25c1VI5uxIARES3yK3IDFG?utm_source=oembed"></iframe></div><div class='iframe-wrapper-152px'><iframe title="Spotify Embed: nether" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/1YBuJN7jBie5lstr5kmPKN?utm_source=oembed"></iframe></div></section>
    </div>
  