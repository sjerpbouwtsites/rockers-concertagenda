<div class="long-html">
    <section class="long-html__text">
        <div><p>foto AnneMarie van Rijn</p></div>
        <p>
            Een ode aan ‘oude knarren’ die nog steeds frisse, eigen geschreven
            muziek maken. Die nieuw werk maken en niet verzagen tot……….
        </p>
        <p>
            Deuren open om 15:00 uur, eerste band begint stipt om 15:30 dus be
            in time…
        </p>
        <p>Dit zijn de drie bands van deze editie:</p>
        <p>
            <strong><span>15:30: The Unknown Known</span></strong>
        </p>
        <div>
            Alt-rock trio van zanger/gitarist Joop Nolles, Ernst Cliné
            (bass/soundeffects/zang) en Jan Westveen (drums/percussie/zang).
            Drie muzikanten die qua veelzijdigheid en volharding hun verklaring
            van onbesproken gedrag wel hebben verdiend. Als The Unknown Known
            zijn ze in 2017 samen gaan spelen hetgeen resulteerde in 2 tot nu
            toe verschenen platen en 4 single’s. De band rockt en fluistert,
            prikkelt en behaagt met (eigen)zinnige songs.
        </div>
        <div>
            Denk aan Hallo Venray meets The Pixies. Balancerend langs de rand
            van de muzikale snelweg neemt het trio af en toe een psychedelische
            afslag waarbij soms stevig wordt ge-rockt maar ook zinnenprikkelend
            wordt gefluisterd.
        </div>
        <div>
            <a href="https://www.joopnolles.nl/">https://www.joopnolles.nl/</a>
        </div>
        <div>
            <a href="https://youtu.be/mtCoDvVsmN4"
                >https://youtu.be/mtCoDvVsmN4</a
            >
        </div>
        <div></div>
        <div>
            <strong
                ><span
                    >16:30 uur: Zatikmaarinhoogcatharijne (ZIMIHC)</span
                ></strong
            >
        </div>
        <div>
            <div>
                Ontstaan in de vroege jaren 1980 is Zatikmaarinhoogcatharijne de
                oudst nog spelende
            </div>
            <div>
                band in Utrecht. Met een duidelijke origine in dada en
                avantgarde pop à la Captain Beefheart, Pere Ubu, en Patti Smith,
                speelt de band met evenveel gemak soepele meezingers, verstilde
                composities, en turbulente Gezelle-rap. Rob H. Bekker (zang en
                toeters), Appie Alferink (gitaren en zang), Frans-Willem Korsten
                (cajon en percussie-rariora), en RolandKip (bassen en
                rinkel-werk) zijn inmiddels gerijpte muzikanten maar vanouds
                knettergek.
            </div>
            <div>
                <a href="https://www.zatikmaarinhoogcatharijne.nl/"
                    >https://www.zatikmaarinhoogcatharijne.nl/</a
                >
            </div>
            <div>
                <a href="https://youtu.be/tNmHfApzw68"
                    >https://youtu.be/tNmHfApzw68</a
                >
            </div>
        </div>
        <div></div>
        <div>
            <strong><span>17:30 uur: SHOOT the MOON</span></strong>
        </div>
        <div>
            <div>
                Wieb Zigtema maakte deel uit van The Rousers toen ze debuteerden
                met hun legendarische debuutplaat “a Treat of new Beat” in 1980.
                Nu zijn we 45 jaar verder maar Wieb is forever strong. Hij
                maakte prachtige platen met o.a. the Thought, speelde als
                gast-gitarist bij the Serenes en maakte in 2012 The Willows Weep
                bij het Excelsior-label.
            </div>
            <div>
                Daarna vervolgde hij met ZIGTEMA en nu is er een nieuwe plaat
                getiteld “Spit on the Gun” met Shoot the Moon. De band die in de
                jaren ’90 twee mooie albums maakte op het VAN-label uit Den
                Haag. De muziek is als vanouds:&nbsp; Stevige popmuziek met een
                flinke punk-inslag waarbij de melodie niet vergeten wordt. De
                gitaar speelt de hoofdrol, vooral live, waarbij de van Zigtema
                bekende transparante geluidsmuur nog steeds recht overeind
                staat. Opzwepende, soms melancholieke muziek met hoogwaardige
                compositie’s.
            </div>
            <div>
                Deze middag speelt de band veel nieuwe nummers van de nieuwe
                plaat “Spit on the Gun” .
            </div>
            <div>
                Wieb Zigtema (voc/guitar), Paul Bruin (drums/voc.), Daniel van
                Amersfoor (bass/voc.)
            </div>
            <div>
                <a href="http://www.wiebzigtema.com/"
                    >http://www.wiebzigtema.com/</a
                >
            </div>
            <div>
                <a href="https://youtu.be/IuOd0SFKGmg"
                    >https://youtu.be/IuOd0SFKGmg</a
                >
            </div>
            <div></div>
        </div>
    </section>
</div>
