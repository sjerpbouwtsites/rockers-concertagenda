
    <div class='long-html'>
    <section class='long-html__text'>
    
				<p>De wonderen zijn de wereld nog niet uit, zo blijkt, want Daryll-Ann keert terug op aarde. In de originele bezetting nog wel. De indieband maakte vanaf 1988 ruim vijftien jaar lang furore met een reeks ijzersterke platen die een plekje veroverden in de Nederlandse alternatieve popcanon. In het voorjaar van 2004 besloot de band vrij abrupt te stoppen, maar nu, twintig jaar later, breekt met comebackalbum Spring een nieuwe lente aan.</p>
<p>Luisterend naar Spring wordt meteen duidelijk waarom Daryll-Ann weer bij elkaar is gekomen, want de chemie druipt in klodders van de songs af. Van het melancholieke, spacey Everything I Knew tot het prettig schurende A Note About Time; niets doet vermoeden dat dit het eerste nieuwe werk in twintig jaar is. Ogenschijnlijk moeiteloos manoeuvreren Jelle Paulusma, Anne Soldaat en de rest van de band zich door ingetogen folk, rammelende garagerock en dromerige altcountry, met een synergie die Daryll-Ann ook in de jaren 90 al tot een van â€˜s lands meest geliefde indiebands maakte.</p>
<p>De toekomst van de Nederlandse pop ziet er met nieuw werk van Daryll-Ann opeens een stuk zonniger uit.</p>
<p>En over toekomst gesproken, de jeugd schijnt de toekomst te hebben. En laat nu net jeugd het voorprogramma verzorgen in de vorm van de jonge honden van THE HOOK die de gitaarrock letterlijk met de paplepel ingegoten hebben gekregen. Check ze uit!</p>
<p>&nbsp;</p>

<p>&nbsp;</p>
<p>&nbsp;</p>
			
    </section>
    <section class='long-html__music-videos'><div class='iframe-wrapper-16-9'><iframe title="Daryll-Ann - Everything I Knew | The Influences" src="https://www.youtube.com/embed/-qD31bVgC1Y?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    
    </div>
  