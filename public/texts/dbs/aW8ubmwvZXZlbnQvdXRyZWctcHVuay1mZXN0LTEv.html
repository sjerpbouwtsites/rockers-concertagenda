
    <div class='long-html'>
    <section class='long-html__text'>
    
				<p>Na 10 succesvolle edities in diverse zalen in Arnhem is er nu ook Utreg Punx Fest #1 in Db’s met een wel zeer afwisselende lokale en nationale line up.<br>
Op een zondag (19 januari) vanaf 17:00 uur de eerste band en de laatste band klaar om 22:00uur, zodat je -puur theoretisch- maandag weer fris aan de<br>
start zou kunnen zijn. ‘Zou kunnen zijn’ want met deze line up wordt dat wel moeilijk. Voor de inwendige mens wordt gezorgd met (vegan) eten vanaf de<br>
middag. We luiden het nieuwe Punk jaar 2025 alvast goed in met een killer affiche waarop niet minder dat 6 bands. Ruim baan voor Neuroot, The Covids, Spurn, Asbest Boys, Apeshit, &amp; Chauffeur!</p>
<p>The Covids<br>
‘Contagious Punk Rock from Amsterdam’ naar eigen zeggen en dat klopt wel zo’n beetje. Een niet alledaagse voorliefde voor 1977 punkrock uit zich in de keuze van covers van o.a. The Damned (Antipope) en Buzzcocks ( Fast Cars) maar vooral ook in de eigen nummers. ‘Chuck Berry on speed ‘werd Punk Rock ooit wel eens genoemd back in the day en niets is minder waar wat betreft dit combo dat daarnaast ook beschikt over goede songs, hooks en riffs. Deze zijn terug te vinden op diverse EP’s die werden uitgebracht en op debuut Album ‘Bust to Bits’ .</p>
<p>Asbest Boys<br>
Uit Haarlem komen aardig wat nieuwe (Punk) bands en Asbest Boys is een van de weinige nieuwkomers in de scene die ook beschikken over echte songs, in tegenstelling tot wat ze zelf zeggen in een van die songs: ‘we kunnen ook niks” (Can’t do anything) is het tegendeel hier waar en zijn zij bovendien gezegend met een dijk van een (suïcidale) live act en een van de beste bandnamen überhaupt. Leden van de band doen ook dubbele diensten in Traumatizer, Asbest Boys is hier echter de Queen Bee.</p>
<p>Neuroot<br>
Uit Arnhem (oorspronkelijk) maar tegenwoordig een power trio met leden uit Eindhoven, Amsterdam en Utrecht. Aartsvaders van de Nederlandse D-beat ‘betonpunk’ (Johan van Leeuwen, Koekrand fanzine) maar ook de ‘new rulers of hardcore madness’ (Pushead, Thrasher Magazine) sinds 1980 en vaandeldragers tot de dag van vandaag. Oprichter en bassist Marcel was een van de drijvende krachten achter de Goudvishal Arnhem ( Punk Podium 1984-2007) met Neuroot als huisband. Sinds een serieuze doorstart in 2012 te vinden op de podia van alle windstreken van deze planeet in o.a. China, Hong Kong, Japan, Taiwan, Maleisië, Indonesië, Cambodja, Thailand, Singapore, IJsland , Europa en de U$A. In misschien wel de beste vorm van hun leven en dito bezetting met oudgediende Jaco op drums en de nieuwkomer en openbaring Luca op gitaar.</p>
<p>Chauffeur<br>
Uit Arnhem en ‘slechts’ bestaand uit een duo: bas/zang en drums. Waar hun aantallen klein zijn, zo groot(s) is de rauwheid en sound van deze band : Melancholy and teen Angst from Hell. Met alleen bas, zang en drums brengen zij hun mix van post-punk, noise en wat dies meer zij in een geheel onnavolgbare eigen stijl met Remco Curré op drums en Noah Baan op bas en zang.<br>
Chauffeur speelde de afgelopen jaren ook twee keer op het Arnhem Punk Fest, het Arnhemse broertje van deze line up in Dbs.</p>
<p>Spurn<br>
Uit Utrecht, maakt naar eigen zeggen ‘dansbare eggpunk’ . Energiek, quirky, new (synth) wave en postpunk zijn hier trefwoorden die van toepassing zijn. Casio punk op full speed met op de achtergrond cheapo jaren 1980-1990 computer games als Space Invaders en Pac Man. Ook Spurn surft hoog op de nieuwe Utrechtse Punk golf.</p>
<p>Apeshit<br>
Uit Utrecht en naar eigen zeggen “een catchy mix of punk, post-punk, garage, and alternative rock” die onlangs uitgebracht werd op het Utrechtse Plato (de platenzaak) label en opgenomen werd in de Utrechtse Vuurland studio. Dit onder bezielende leiding van de Utrechtse post-punk / Wave prominent Erny Green. Apeshit is een van de vertegenwoordigers van de nieuwe Utrechtse Punk golf.</p>
<p>&nbsp;</p>
			
    </section>
    
    
    </div>
  