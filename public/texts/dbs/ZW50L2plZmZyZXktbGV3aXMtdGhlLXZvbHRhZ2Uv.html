
    <div class='long-html'>
    <section class='long-html__text'>
    
				<p>Singer/striptekenaar Jeffrey Lewis komt naar de nieuwe dB’s en dat is geweldig. Lewis is een van de mensen die rond de eeuwwisseling de Anti-folk een verfrissende, hilarische en boeiende boost gaven. Hij maakte onderdeel uit van een stel hippe New Yorkers rondom The SideWalk Cafe, in East-Village, die destijds met geinige teksten en sterke songs de harten van vele indie-liefhebbers veroverden waarvan The Moldy Peaches het bekendst werden. Maar de langste adem van de oorspronkelijke groep Anti-Folkies is die van Jeffrey Lewis</p>
<p>We zijn ruim twintig jaar verder en nog steeds is Jeffrey Lewis die klein gebleven grootheid, die door de jaren heen de Anti-folk-kaars nooit uit heeft laten gaan. In die lange periode is hij vaak naar Europa gekomen om zijn nummers te laten horen. Nooit voor de massa, maar altijd voor een toegewijde schare fans. En alsof zijn al meer dan indrukwekkende discografie van talloze platen en tapes niet immens genoeg is, komt onze held in maart met de gloednieuwe plaat ‘The Even More Freewheelin’ Jeffrey Lewis’ .</p>
<p>Qua muziek is Jeffrey Lewis een unieke grootheid; puur, verhalend en puttend uit een schier oneindig arsenaal van pakkende garagepoppende en anti-folkende songs. Het rammelt al jaren niet meer zo heftig als de tour-CD-R-tjes van destijds, maar nog altijd hoor je een muzikant die wars is van trends of andere grillen binnen de muziekindustrie. Ook dat maakt hem uniek. Gaat dat dus zien. Enige Nederlandse show bovendien! We zijn vereerd.</p>
<p>“Hands down my favorite contemporary songwriter”&nbsp;–<strong> Ben Gibbard (Death Cab For Cutie)</strong></p>
<p>“Jeffrey is the best pure songwriter I know of… ‘Sad Screaming Old Man’… is one of my favorite songs ever written” <strong>– David Berman (Silver Jews)</strong></p>
<p>“Jeffrey is the only artist I’ve sent fan mail to.”&nbsp;<strong>– Jens Lekman</strong></p>
<p>“Really great and impressive and inspiring and exciting… There’s not a lot of people that can tell a story and use language like that in music.”&nbsp;<strong>– Will Oldham</strong></p>
<p><strong>&nbsp;</strong></p>

			
    </section>
    <section class='long-html__music-videos'><div class='iframe-wrapper-16-9'><iframe title="Jeffrey Lewis &amp; The Voltage LIVE! FULL SET @ Space Station Orlando 4/17/24" src="https://www.youtube.com/embed/HBgvGtrxFCg?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    
    </div>
  