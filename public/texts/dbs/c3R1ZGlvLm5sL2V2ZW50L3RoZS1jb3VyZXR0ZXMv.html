
    <div class='long-html'>
    <section class='long-html__text'>
     <p>Het opwindendste garage/soul/rock duo van nu komt naar de nieuwe dB’s. The Courettes leerden we kennen tijdens Covid toen zij als een van de weinige bands maar door bleven rocken, overal waar men ze maar wilde hebben. Nu, anno 2025, zijn Flavia en Martin tig singles en 4 langspelers verder op fraaie labels als Sounds of Subterrania en vooral Damaged Goods, en dat mag een wonder heten want dit echtpaar speelt al jaren ruim 200 optredens per jaar overal ter wereld. Nu weer terug bij dB’s, op VLP 63 dit keer.</p>
<p>Gedrenkt in de jaren ’60 en ontsproten in het nu. In Europese muziekmagazines wordt de garage-sensatie geroemd, en de volgende citaten maken de liefhebber zo hongerig als een wolf: ‘The real deal. The most authentic 60’s inspired garage rock since Thee Milkshakes were around’,’The dynamite just keeps on coming!’, ‘Like amped-up Kinks meets The Sonics in a dark alley’… .
Check hun vierde, laatste en beste plaat ‘The Soul Of… The Fabulous Courettes’ of duik even in YouTube, dan weet je waar je wezen moet!</p>
<p>Een live-band bij uitstek, en ga maar dicht bij het podium staan zodat je gitariste Flavia kan opvangen bij haar halsbrekende stagedives (terwijl ze stoïcijns haar solo speelt).</p>
 
    </section>
    <section class='long-html__music-videos'><div class='iframe-wrapper-16-9'><iframe title="The Courettes - &quot;Shake!&quot;" src="https://www.youtube.com/embed/WGY5s2Ac34s?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    </div>
  