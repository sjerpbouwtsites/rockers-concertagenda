
    <div class='long-html'>
    <section class='long-html__text'>
    
				<p>Als Joe Evans &amp; Brenn Beck de oversteek naar Europa maken, willen we ze hier bij dB’s op de planken hebben. Dat is gelukkig ook deze keer weer gelukt nadat ze eerder al in juni vorig jaar de VLP 63 in vuur en vlam zetten. Dat gaat opnieuw gebeuren want er zijn maar weinig livebands met de rauwe energie van Left Lane Cruiser.</p>
<p>We hopen (en denken) dat je deze mannen onderhand wel kent, en dan zien we je zeker op deze vrijdagavond voor opnieuw een ongetwijfeld heerlijk smerige avond.<br>
Ken je ze niet, dan wordt het hoog tijd (en tijd dat je de dB’s agenda wat beter in de gaten gaat houden).<br>
Greasy Hillbilly Punk van de allerbovenste plank. Stompende boogies, meestal in de hoogste versnelling, met wortels in de blues van R.L. Burnside en Junior Kimbrough. Alsof Slayer en Mississippi Fred Mc Dowell een muzikaal pact hebben gesloten. HELL YEAH! Platen (inmiddels alweer tien langspelers) komen uit op ALIVE RECORDS.<br>
Weetje: het nummer Waynedale van een eerdere CD werd gebruikt in seizoen 3, aflevering 8 van de TV-serie Breaking Bad maar dat geheel terzijde.</p>
<p>LET”S STOMP</p>

			
    </section>
    <section class='long-html__music-videos'><div class='iframe-wrapper-16-9'><iframe title="left lane cruiser - river walk" src="https://www.youtube.com/embed/jfE_rU7HDFo?list=PL4D9A5D1F532355F3&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    </div>
  