
    <div class='long-html'>
    <section class='long-html__text'>
    
				<p>Nederlands Onbekendste Popster, Meindert Talma, blijft maar geven. Op 24 januari 2025 voegt Meindert een nieuw hoofdstuk toe aan zijn toch al meer dan indrukwekkende oeuvre. Gezinsverbijstering is deel 3 van Talma’s autobiografische boek/album reeks Nederlands Onbekendste Popster, dat uikomt als gezamenlijke uitgave van Uitgeverij Passage en Excelsior Recordings. Excelsior brengt daarnaast ook een LP uit van Gezinsverbijstering.</p>
<p>Meindert nam de muziek van Gezinsverbijstering op met zijn band: Jan Pier Brands (gitaar), Janke Brands, Herman Grimme (toetsen) en Johan Kooi (drums en producer). Pieternel Teekens nam alle backing vocals voor haar rekening.</p>
<p>Live brengt Meindert Gezinsverbijstering met diezelfde band in een voorstelling van twee keer 45 minuten. Een set met de beste liedjes uit deel 1 Kelderkoorts en deel 2 Je denkt dat het komt en een set met Gezinsverbijstering die bestaat uit een afwisseling van voordracht en liedjes plus veel persoonlijk beeldmateriaal over de tijd dat onze held met vriendin neerstreek op het Groningse platteland en zijn gezin stichtte.</p>
<p>Meindert Talma is een volstrekt unieke stem in het doorgaans gladgestreken Nederlandse poplandschap.</p>
<p>Gijsbert Kamer in De Volkskrant over Kelderkoorts: (****): ‘Een pracht van een sleutelroman waarin de songteksten van de elf liedjes op de cd een eigen plek hebben gekregen. (…) Talma’s stem in zowel zijn literatuur als zijn liedjes is beslist uniek.’<br>
Klaas Knooihuizen in Trouw over Je denkt dat het komt: (****): ‘Hoe minutieus Talma zijn leven ook beschrijft, hoe mysterieuzer de figuur Talma wordt. (…) Mateloos fascinerend en volstrekt uniek.’</p>

			
    </section>
    <section class='long-html__music-videos'><div class='iframe-wrapper-16-9'><iframe title="Meindert Talma - De Strategieën van de Ziel | VPRO ON STAGE" src="https://www.youtube.com/embed/T41O9YAD-nk?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div></section>
    
    </div>
  