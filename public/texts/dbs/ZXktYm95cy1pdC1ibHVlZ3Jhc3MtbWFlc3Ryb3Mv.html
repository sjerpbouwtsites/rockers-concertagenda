
    <div class='long-html'>
    <section class='long-html__text'>
    
				<p>Aarzel niet en stap met de Truffle Valley Boys in de tijdmachine en laat je meevoeren naar de begintijd van de bluegrass. Het genre bestaat inmiddels al zo’n 80 jaar en heeft zich in die periode doorontwikkeld in de vorm van kruisbestuivingen met andere genres, en terecht natuurlijk. Maar hoe lekker is het als een band zich toelegt op de oorsprong: het rauwe, eerlijke en krachtige geluid van de pioniers uit de jaren ’50. De Truffle Valley Boys beschouwen het als hun missie die sound te eren en in ere te houden.</p>
<p>De invloeden en het repertoire van de Truffle Valley Boys komen voort uit hun voorliefde voor obscure bluegrass artiesten uit de jaren ’50. En natuurlijk staan ze daarbij in de klassieke bluegrass-opstelling rondom één microfoon, in een vloeiende en dynamische choreografie ruimte gevend aan banjo, dobro, viool, mandoline, contrabas, gitaar en de onmiskenbare vocale harmonieën. Kortom, een complete muzikale en visuele reproductie van een bluegrassband van halverwege vorige eeuw. Dat ze inmiddels zijn toegevoegd aan een permanente expositie in de Bluegrass Music Hall Of Fame And Museum in Owensboro, nota bene als Italiaanse band, spreekt wat dat betreft boekdelen. Zeg maar gerust een complete encyclopedie.</p>
<p>Opener is het Rotterdams/Utrechtse Jesus Evil Highway dat met hun donkere cocktail van Outlaw- and Hillbilly Country, Oldtime Mountain Music en Bluegrass al enige jaren podia onveilig maakt. Jesus Evil Highway speelt ouderwetse, ranzige country, recht uit het hart met een gitzwart randje. Lonesome highways, Death, Booze, Heartache, het zit er allemaal in. Zelf hebben de heren de term Stoner Grass voor hun muziek bedacht.</p>


			
    </section>
    <section class='long-html__music-videos'><div class='iframe-wrapper-16-9'><iframe title="Truffle Valley Boys - I Hear A Choo Choo Coming" src="https://www.youtube.com/embed/4JeEMJQaRyo?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="Jesus Evil Highway   Home Before The Rains Come" src="https://www.youtube.com/embed/ugwQIcC3DEs?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid1" id="player_2"></iframe></div></section>
    
    </div>
  