<div class="long-html">
    <section class="long-html__text">
        <p>
            Kboy en de Goedzo Jongens hebben eerder al eens een pak sojamelk
            over het podium van dB’s gemorst. Dit keer laten ze iets minder
            plakkerig achter: Bugsy McEyeshadow , hun debuutalbum. Een plaat
            over verlies, angststoornissen en, natuurlijk, paarden. Maar wie de
            band kent, weet dat ze niet even een setje spelen. Dit wordt een
            totale performance, waarin het verhaal van Bugsy tot leven komt met
            muziek, theatrale elementen en de nodige chaos.
        </p>
        <p>
            Want wat hebben spermacellen, brood, een lactose-intolerante cowboy
            en ingewanden met elkaar gemeen? Kboy en de Goedzo Jongens hebben ze
            allemaal al eens belichaamd op het podium. Hun muziek beweegt zich
            ergens tussen The Garden, Cake, B-52’s en Kleenex, maar wordt door
            sommigen ook omschreven als Britney Spears op klompen.
        </p>
        <p>
            Natuurlijk hebben ze hun 2 favoriete bands uitgenodigd als support:
        </p>
        <p>
            Quincy &amp; The David opent de avond en belichaamt alles wat het
            leven mooi maakt: DIY, post-punk, moshpits, nummers korter dan drie
            minuten en liefdevol schreeuwen. Het laatste ingrediënt is een
            variatie aan songteksten, zoals erachter komen dat al je helden van
            vroeger seksistisch zijn en het al dan niet durven om make-up te
            dragen. Al deze ingrediënten kun je terughoren op hun debuutalbum
            Purple Moon, Yellow Sun (echt een aanrader om eens op te zetten).
        </p>
        <p>
            One Another sluit de avond af met een mix van darkwave, post-punk,
            shoegaze en elektronische muziek. Denk aan invloeden van Drab
            Majesty, Aphex Twin, Cocteau Twins en John Maus. In 2023 brachten ze
            hun zelf opgenomen debuut-EP The Chasm uit—een sfeervolle, gelaagde
            plaat die live alleen maar intenser wordt.
        </p>
        <p>Een eclectische mix, maar écht, écht een hele leuke.</p>
    </section>
    <section class="long-html__music-videos">
        <div class="iframe-wrapper-16-9">
            <iframe
                title="K-boy En De Goedzo Jongens - live @ Loose Ends Festival, Beton-T Utrecht, August 26 2023 (pt. 1)"
                src="https://www.youtube.com/embed/qKANg-cAp8w?feature=oembed&amp;enablejsapi=1&amp;wmode=opaque"
                allow="accelerometer; autoplay; clipboard-write; encrypted-media; gyroscope; picture-in-picture; web-share"
                referrerpolicy="strict-origin-when-cross-origin"
                allowfullscreen=""
                name="fitvid0"
                id="player_1"
            ></iframe>
        </div>
    </section>
</div>
