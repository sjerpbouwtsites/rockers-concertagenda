
    <div class='long-html'>
    <section class='long-html__text'>
    
				<p>And now for something completely different. We hebben al langere tijd het gevoel dat er wat mist in de Domstad na de ondergang van het Rasa Wereldmuziekpodium. Met deze show van El Khat zetten we onze eerste schreden op het pad van de wereldmuziek en dat doen we met het Jemenitische EL KHAT. Wordt tof. Check het zelf!</p>
<p>El Khat brengt op een vreugdevolle wijze en met een stevige DIY-attitude een ode aan de Gouden Eeuw van traditionele Jemenitische muziek. Met een spervuur van losgeslagen percussie, dreunende bassen, hypnotiserende koorzangen en koperblazers die enigszins uit de maat zijn, nemen ze je mee op een opzwepend, psychedelisch en licht verslavend klankavontuur.</p>
<p>In een zoektocht naar zijn eigen roots, raakte frontman Eyal El Wahab geïntrigeerd door de cultuur van zijn grootouders, die in de jaren ’50 van Jemen naar Israël emigreerden. Na het beluisteren van de LP ‘Qat, Coffee &amp; Qambus: raw 45s from Yemen’ ging er voor hem een nieuwe wereld open en nam hij het doel op om de traditionele Jemenitische muziek nieuw leven in te blazen.</p>
<p>Die vernieuwing krijgt El Wahab onder meer in zijn muziek door voornamelijk zelfgemaakte instrumenten, zoals de dli en de kearat, te bespelen. Daarvoor recycleert hij spullen die klaar zijn voor de schroothoop en bouwt hij ze om tot muzikale juweeltjes, die het buitengewone geluid van El Khat mee bepalen. Het is een praktijk die teruggaat naar de aloude traditie van z’n thuisland.</p>
<p>Het resultaat is een retro-futuristische Jemenitische folkmuziek die zowel over de schouder naar het verleden kijkt als vooruit naar de wereld die voor onze ogen ligt. Met twee albums onder de arm en een derde dat in 2024 wordt uitgebracht, verspreidt El Khat hun authentieke geluid over de wereld en proberen zo een verbondenheid te creëren onder hun publiek.</p>
<p>Veel zin in!</p>
<p>Met ook Serdem Sounds, een in Nl neergestreken Koerdisch gezelschap muzikanten en de enige echte DJ MAHERRIE.</p>
<p>Come Join The Sounds of The East!</p>


			
    </section>
    <section class='long-html__music-videos'><div class='iframe-wrapper-16-9'><iframe title="El Khat - Full Performance (Live on KEXP)" src="https://www.youtube.com/embed/UItgT0GlFAw?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="Café de plak 16 Juli 2022 MaHerrie" src="https://www.youtube.com/embed/aB09Ovdl8CY?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid1" id="player_2"></iframe></div></section>
    
    </div>
  