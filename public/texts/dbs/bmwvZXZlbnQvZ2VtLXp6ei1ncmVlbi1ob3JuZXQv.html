
    <div class='long-html'>
    <section class='long-html__text'>
    
				<p>Een triple bill waarvan je niet zou denken dat&nbsp; je die ooit nog eens zou mogen beleven. Maar het is waar, het is heus waar! Wij zijn siked!</p>
<p>Utrechts Rocktrots GEM brak in 2003 als een komeet door toen ze in de Melkweg mochten openen voor The Libertines. Meteen het jaar daarop kwam op Excelsior debuutplaat TEll Me What’s New uit, en speelde GEM al Lowlands, Noorderslag en Metropolis. Nationale bekendheid viel GEM ten deel en de single Good To Know You werd door Randstad voor hun commercial gebruikt.<br>
Laatste keer dat GEM optrad zal ergens in 2012 zijn geweest dus het is er weer tijd voor!</p>
<p>Excelsior labelgenoten zZz zijn, hoewel nooit gestopt, ook heel lang niet meer live te bewonderen geweest. Bjorn &amp; Daan, de duivelse combinatie van toetsen, zang en drums. XTC, give me some speed, is een all time klassieker. Een nieuwe plaat ligt op de plank dus dit optreden is alvast een prima opmaat voor een nieuwe of hernieuwde kennismaking met de sleaze rock ‘n roll soundzzz van zZz!</p>
<p>Derde band op deze onwaarschijnlijke *blast from the past* affiche is het Groningse GREEN HORNET. Zelfde verhaal als hierboven, lang niet gespeeld maar nooit opgehouden te bestaan (in naam dan). Dus ook GREEN HORNET is terug voor in ieder geval deze show met hun rauwe mix van jaren vijftig rockabilly, grotestadsblues, psychedelica. Geen poespas, wel 100% pure RnR energie.</p>



			
    </section>
    <section class='long-html__music-videos'><div class='iframe-wrapper-16-9'><iframe title="GEM - Good To Know You" src="https://www.youtube.com/embed/w5v5gMb9dnY?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="zZz - &quot;Ecstasy&quot; (Live at Melkweg, Amsterdam, March 21st 2013) HQ" src="https://www.youtube.com/embed/tqqHXasVH3U?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid1" id="player_2"></iframe></div><div class='iframe-wrapper-16-9'><iframe title="Green Hornet - A Lot To Lose" src="https://www.youtube.com/embed/roLM14JthZA?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" name="fitvid2" id="player_3"></iframe></div></section>
    
    </div>
  