<div class="long-html">
    <section class="long-html__text">
        <p>
            GREEN FEST<br />
            Erny Green’s 60th Anniversary<br />
            (PostPunk)
        </p>
        <p>Featuring:</p>
        <p>
            THE SOUND UNDERCOVER<br />
            JOY DIVISION UNDERCOVER<br />
            KASPAR BAUM (album release)
        </p>
        <p>
            Op 1 februari wordt stil gestaan bij de 60e verjaardag van ‘Erny
            Green’. Hij zal die avond met alle drie zijn bands het podium van
            dB’s betreden.<br />
            “Who the fuck is Erny Green?” is de werktitel voor een te maken
            documentaire (door Remko Dekker) over zijn muzikanten bestaan.
            Toepasselijke titel, mooi verhaal. In vogelvlucht:
        </p>
        <p>
            Erny Green (aka Ernst Grevink) zong vanaf 1980 in de Achterhoekse
            post-punk band The Eternal, bereisde met zijn gitaar als busker de
            wereld (eind Eighties), bracht dertien officiële albums uit vanaf
            1992, is verantwoordelijk voor Utrechts underground hit ‘De Nacht”
            (over Hoog Catharijne bij nacht eind jaren 80), was frontman in een
            5-tal bands en produceert sinds een jaar of 6 ook muziek van andere
            muzikanten in de roemruchte Vuurland Studio.<br />
            Daarnaast is hij misschien nog wel het meest bekend als zanger van
            Joy Division Undercover. In de huid van Ian Curtis stroopt hij met
            deze band jaarlijks het clubcircuit af en kan rekenen op
            uitverkochte zalen. Zelfs Duitsland gaat momenteel door de knieën
            voor deze authentieke Joy Division Tribute, getuige een recente tour
            langs steden als Keulen, Berlijn, Frankfurt en Hamburg. Ook zijn
            tweede tribute-project (The Sound Undercover) begint na drie
            succesvolle tours stevig voeten aan de grond te krijgen.<br />
            Het meest gedreven is hij mogelijk wanneer het gaat om zijn eigen
            band Kaspar Baum. De band is van 2020 op en bracht reeds twee
            ijzersterke albums uit waarmee ze te boek zijn komen te staan als
            PostPunk, Indie en Alternative. Feit is dat de band put uit 45 jaar
            aan den lijve ondervonden popgeschiedenis en dat het authentieke
            materiaal niet makkelijk onder 1 noemer te vangen is. Samen met
            gitarist Rempe Kooij, bassist Erwin Raasveld en drummer Jelmer de
            Haas werkt hij momenteel aan een derde album dat op 1 februari in
            dB’s ge-released wordt en in het kader van dit jubileum zal bestaan
            uit een greep liedjes uit het repertoire van Erny Green. Het
            optreden in dB’s zou wel eens een artistiek hoogtepunt van de band
            kunnen gaan worden.
        </p>
        <p>PROGRAMMA</p>
        <p>
            THE SOUND UNDERCOVER<br />
            Met The Sound Undercover vervult Erny Green een oude wens. Als groot
            fan van de New Wave band The Sound (Londen, jaren 80) wilde hij hun
            werk graag eens vertolken. Aanvankelijk bedoeld als eenmalige event
            in januari 2023 heeft de band in het najaar van 2024 alweer zijn
            derde succesvolle tour langs het Nederlands clubcircuit voltooid.
        </p>
        <p>
            JOY DIVISION UNDERCOVER<br />
            Met Joy Division Undercover kruipt Erny Green al sinds 2008 in de
            huid van Joy Division zanger Ian Curtis. Zijn uitvoering komt akelig
            dicht bij het stemgeluid van Curtis en inmiddels is de band een in
            het vaste waarde Nederlands clubcircuit waar het met grote regelmaat
            zalen uitverkoopt. In het voorjaar van 2025 staat er weer een zeer
            uitgebreide clubtour in de planning en ook doet de band een Duitse
            tour in november 2024.
        </p>
        <p>
            KASPAR BAUM<br />
            Kaspar Baum is Erny’s vaste eigen band waarmee hij al twee
            succesvolle albums (2021,2023) uitbracht. Vanavond presenteert de
            band haar derde album. In het kader van Erny’s 6oe verjaardag zal de
            plaat bestaan uit bewerkingen van 8 van zijn evergreens die de band
            vanavond live ten gehore zal brengen.
        </p>
    </section>
</div>
