
    <div class='long-html'>
    <section class='long-html__text'>
    
				<p>We zijn meer dan een beetje siked om de terugkeer van THE BELLRAYS te kunnen aankondigen. Al jaren en jaren een van de meest opwindende bands opgebouwd rondom de fantastische strot van Lisa Kekaula en het agressieve gitaarspel van haar echtgenoot Bob Vennum. Lisa kun je kennen van haar vocalen op de wereldhit Good Luck van Basement Jaxx maar dat heeft behalve haar geweldige stem weinig uit te staan met The Bellrays.</p>
<p>Het motto van The Bellrays is namelijk nog altijd Punk is the Preacher, Blues is the Preacher, of andersom. Maar voeg daar hoe dan ook maar een flinke portie SOUL aan toe want OMG, The Bellrays rocken niet alleen hard, maar swingen minstens net zo hard. Schiet ons nog te binnen dat Lisa ook de vocalen doet op de eenmalige (en klassieke) plaat van The Now Time Delegation (ga maar checken, plaat vind je alleen niet heel makkelijk meer), en dat een optreden van The Bellrays altijd een feest is waar de soul, de rock en de garage samenkomen tot een heerlijk swingend en organisch geheel. Absolute topband al jaren, en vaste opener voor Social Distortion op hun recente US tour. AANRADER 1e KLAS dus! Altijd. En verder qua name dropping zeggen we gewoon Aretha Franklin meets MC 5, ja dat zeggen we gewoon Kick out the jams! Black Lightning!</p>
<p>Nieuwe album Heav Steady Go komt eind augustus uit.</p>
<p>GIT TO THE SHOW. THE ROCK SHOW!</p>
			
    </section>
    
    
    </div>
  