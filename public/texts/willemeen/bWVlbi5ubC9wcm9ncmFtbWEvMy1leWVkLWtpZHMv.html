
    <div class='long-html'>
    <section class='long-html__text'>
    
			<div>

									<div data-flickity="{ &quot;autoPlay&quot;: 3500,&quot;imagesLoaded&quot;: true,&quot;cellAlign&quot;: &quot;left&quot;, &quot;contain&quot;: true, &quot;adaptiveHeight&quot;: true }" tabindex="0">
						<!-- <div class="carousel-cell"><noscript><img decoding="async" class="w-100 h-auto main-img" src="https://sp-ao.shortpixel.ai/client/to_auto,q_glossy,ret_img/https://www.willemeen.nl/wp-content/uploads/stager-cache/2024121800632-8959-700x700.jpg" /></noscript><img decoding="async" class="lazyload w-100 h-auto main-img" src='data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20210%20140%22%3E%3C/svg%3E' data-src="https://sp-ao.shortpixel.ai/client/to_auto,q_glossy,ret_img/https://www.willemeen.nl/wp-content/uploads/stager-cache/2024121800632-8959-700x700.jpg" /> </div> -->
														
															
							

					<div><div><div> </div><div> </div></div></div><button type="button" disabled="" aria-label="Previous"></button><button type="button" aria-label="Next"></button><ol><li aria-label="Page dot 1" aria-current="step"></li><li aria-label="Page dot 2"></li></ol></div>

							


			</div>
			<div>
				<p><strong>3 Eyed Kids</strong><br>Deze hardcore-metal-hiphop-band gaat je flink verrassen met een unieke sound en energieke liveshow die je doet denken aan bands als Fever333, $uicideboyS of Ghostmane.</p><p>In 2023 liet 3 EYED KIDS voor het eerst van zich horen met een actueel en origineel<br>crossovergeluid tussen metal en hiphop. Daarin waren duidelijk Amerikaanse invloeden te<br>horen, die live ook met veel energie en overtuiging werden gebracht op podia van onder<br>meer Nirwana Tuinfeest, Zomerparkfeest Venlo en de aftershow van Korn in AFAS Live.<br>Vanaf november 2024 zal de band nieuwe songs releasen die in het voorjaar van 2025<br>uitmonden in een nieuwe EP – ‘Fragments of a Fading Light’. Daarnaast is de band<br>inmiddels uitgebreid met een vierde bandlid, waarmee ook de show in Willemeen wordt gespeeld.</p><p>Op de nieuwe EP stort zanger, componist en producer Steyn Driesenaar zijn hart uit over<br>negatieve emoties, van zichzelf en de emoties die hij zag en hoorde in de woorden van<br>andere mensen. Die gedachten vergroot hij uit, waardoor de emoties disproportioneel en<br>overweldigend worden en getekend door een zeer donkere negativiteit.<br>In ‘Answers’ leiden jaloezie en geweld tot afstand en medelijden. In ‘Shadows’ gebruikt hij<br>metaforen om aan te geven wat het resultaat van een vergiftende relatie kan zijn; slechts de<br>schaduw van wat het ooit was, resteert.</p><p>‘Nothingness’ gaat over de manier waarop je als donker persoon de vicieuze cirkel kunt<br>blijven voeden om je depressie in stand te houden en hoe je daar soms ook de negatieve<br>gevoelens van anderen voor gebruikt. In “Peak’ voegt hij daar het gebruik van stimulerende<br>middelen aan toe, hoe dat bezit van je kan nemen en continu mentaal blijft opjagen.<br>Muzikaal vat hij de gedachten, emoties en metaforen in een geluid dat veel dynamiek en<br>tempowisselingen kent. Alsof de golven van emoties en het gevoel dat daarbij hoort, in een<br>vorm van voortdurende interactie, discussie of gevecht zijn.</p><p>In de energieke stukken klinkt 3<br>EYED KIDS als een bulldozer, met een gitaar die bruut en gewelddadig tekeer gaat en<br>drums die doordringend echoën. Daarna nemen beats en synths het over om ruimte te<br>maken en het geluid te kleuren, en soms enig licht in het donker brengen.<br>Vanaf maart is de band live te zien op diverse podia en komt ook de volledige EP uit...</p>			</div>
		
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/rFWOJkroiTU?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Broken Echo" data-gtm-yt-inspected-6="true" id="662564093" class=""></iframe></div></section>
    
    </div>
  