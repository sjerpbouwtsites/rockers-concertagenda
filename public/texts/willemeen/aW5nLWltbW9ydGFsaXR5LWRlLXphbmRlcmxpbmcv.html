
    <div class='long-html'>
    <section class='long-html__text'>
    
				<p>**Metalforce Festival</p><p>Metalforce Festival is terug! Met een mooie line-up maken we er een keihard feest van!n Deze avond staan er vier talentvolle bands op het podium in de grote zaal. Ook is er een extra artiest aan de line-up toegevoegd om de avond compleet te maken.**</p><p>De Zanderling<br>"Zandkunst is een kunstvorm die niet om het resultaat draait, maar om het proces: het omvormen van de ene tekening in de andere." Volgens de Zanderling. Zijn voorliefde voor hardrock en metal resulteerde in zijn 'Sand, Rock &amp; Metalpassion.' De enige sand-art rockshow ter wereld.</p><p>Seven Spirits Burning<br>Seven Spirits Burning vormt een samensmelting van rauwe chaos en ongecontroleerd gebeuk tot progressieve metalcore. Door een mix van alles wat jou trekt in metal — razendsnelle blastbeats, vlammende solo’s, spastische grunts, vernietigende breakdowns en intense, ritmische experimenten — brengt hun intense razernij een ruwe en energieke sfeer op het podium. Ze komen dan ook bewapend met hun nieuwe album "Your Mind has been Poisoned", met scherpe teksten gericht op het breken met conservatieve religie en dogmatiek. Confronterend in tekst en sound, dat is precies wat je van deze heren kunt verwachten vanavond!</p><p>A Life Aligned<br>A Life Aligned is een christelijke metalcore band en daarmee het epitoom van ambivalentie: hard als de hel met een hart voor de Heer. Het viertal, bestaande uit drie muzikanten en één theoloog, kwam in 2023 met de eerste EP “The Fill”, welke direct opviel bij internationale boekers en resulteerde in een show op het Duitse Loud and Proud Festival. Dit jaar komt het nieuwe album “The Light That Failed To Cease” uit, waarvan inmiddels de eerste singles “T.H.H.S.” en “Blameisionists” te beluisteren zijn.</p><p>Battled<br>Battled is een female-fronted punkrock band uit Ede met een krachtige, energieke sound en een boodschap van hoop. Na de EP's “From The Silence” en “Growing Pains” werkt de band nu aan nieuwe muziek, waarmee ze hun geluid verder ontwikkelen en hun energie naar een hoger niveau tillen. Na het winnen van verschillende bandwedstrijden, waaronder Kabaal Regionaal ’23, staat Battled als een dijk op het podium en is de band klaar om Willemeen omver te blazen!</p><p>Receiving Immortality<br>Receiving Immortality draagt een positieve boodschap uit, doormiddel van moderne progressieve Metal en brengt technische bouncing riffs, breakdowns en smerige vocalen samen met euforische gitaarsolo’s. Deze vijfkoppige band is hard aan het werk om materiaal uit te brengen, en komt met passie en energie een voorproef brengen op deze avond.</p>			
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/wgAlzIBGuyk?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Sand, Rock and Metalpassion teaser" data-gtm-yt-inspected-8="true" id="327637069" class=""></iframe></div><div class='iframe-wrapper-16-9'><iframe src="https://www.youtube.com/embed/BIuISeui5tE?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Battled - Surrender [Official Video]" data-gtm-yt-inspected-8="true" id="304488864" class=""></iframe></div><div class='iframe-wrapper-16-9'><iframe src="https://www.youtube.com/embed/tqstXXL7gfg?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Seven Spirits Burning - Legalism → Destruction (Official Music Video)" data-gtm-yt-inspected-8="true" id="102877380" class=""></iframe></div><div class='iframe-wrapper-16-9'><iframe src="https://www.youtube.com/embed/FSId4qyip68?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Blameisionists - A Life Aligned (Lyric Video)" data-gtm-yt-inspected-8="true" id="585319014" class=""></iframe></div><div class='iframe-wrapper-16-9'><iframe src="https://www.youtube.com/embed/sRcMf1bM5cA?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Receiving Immortality - Into the Center (lyric video)" data-gtm-yt-inspected-8="true" id="644092461" class=""></iframe></div></section>
    </div>
  