
    <div class='long-html'>
    <section class='long-html__text'>
    
				<p>Het Stenen Tijdperk zorgt geheid voor kramp in je nekspieren de volgende ochtend. Vier Nederlandse bands die het (stoner)rock genre in Arnhem en omgeving op de kaart willen zetten. Ervaar alle uithoeken van dit fantastische genre met jonge honden en bewezen kwaliteit. Kom binnen, bestel een drankje, steek je vuist in de lucht en schud maar met je hoofd. Zo beleef je een avond als deze het best.</p><p>Gallon<br>Helemaal uit het verre oosten van Nederland en met hun eerste album (Solid Ground) net uit, staan deze gasten te springen om het podium te bestormen met hun eerlijke en brede rocksound. Vette gitaarriffs, rollende bas en beukende drums. Zeker niet te laat komen vandaag dus!</p><p>Cervus<br>Deze 6-koppige band uit Amsterdam heeft al de nodige vlieguren gemaakt maar dit wordt hun eerste optreden in de Gelderse hoofdstad. Met 6 man kun je een aardige muur van geluid optrekken en dat doen ze dus ook. Maar let op: met sferische en melodieuze stukken zetten ze je op het verkeerde been om daarna weer keihard toe te slaan. Laat de psychedelische stoner maar op je af komen en geniet van de creativiteit van deze mannen!</p><p>Thammuz<br>Een regionale band met leden uit Arnhem en Westervoort. Geen onbekende meer in het stoner wereldje. Hun debuutalbum kwam op plek 2 van de internationale Doom Charts terecht en dat was zeker niet onverdiend. Inmiddels al weer toe aan plaat nummer 3 welke in Arnhem werd gepresenteerd.  Met 1 been in de metal en 1 been in de blues is dit de perfecte combinatie voor een vet optreden.</p><p>Drive by Wire<br>Ergens in de omgeving van Deventer moet een uitgestrekte vlakte of woestijn liggen waar niemand de locatie van weet. Hoe verklaar je anders deze desert sound? Laat de mannen en vrouw van Drive by Wire je meevoeren naar deze plek en voel de basdreun in je maag en het zand van de woestijn tegen je gezicht. Deze band levert al 5 albums kwaliteit en is dus niet voor niets de afsluiter van deze avond. Kom het meemaken.</p>			
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/Kz0SipqdQEY?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Gallon - The Urge" data-gtm-yt-inspected-8="true" id="620351192" class=""></iframe></div><div class='iframe-wrapper-16-9'><iframe src="https://www.youtube.com/embed/4z8i-7JRolE?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Cervus Live and Loud @dB's Utrecht" data-gtm-yt-inspected-8="true" id="788589974" class=""></iframe></div><div class='iframe-wrapper-16-9'><iframe src="https://www.youtube.com/embed/pCYGHW5A9ug?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="THAMMUZ - Guayota  **OFFICIAL VIDEO**" data-gtm-yt-inspected-8="true" id="621939156" class=""></iframe></div><div class='iframe-wrapper-16-9'><iframe src="https://www.youtube.com/embed/7jVROQd0LDA?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Drive By Wire - Kerosine Dreams" data-gtm-yt-inspected-8="true" id="43499156" class=""></iframe></div></section>
    </div>
  