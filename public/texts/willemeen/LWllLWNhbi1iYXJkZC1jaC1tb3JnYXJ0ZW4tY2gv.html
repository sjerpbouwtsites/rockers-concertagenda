
    <div class='long-html'>
    <section class='long-html__text'>
    
			<div>

									<div data-flickity="{ &quot;autoPlay&quot;: 3500,&quot;imagesLoaded&quot;: true,&quot;cellAlign&quot;: &quot;left&quot;, &quot;contain&quot;: true, &quot;adaptiveHeight&quot;: true }" tabindex="0">
						<!-- <div class="carousel-cell"><noscript><img decoding="async" class="w-100 h-auto main-img" src="https://sp-ao.shortpixel.ai/client/to_auto,q_glossy,ret_img/https://www.willemeen.nl/wp-content/uploads/stager-cache/20250123170251-9882-700x608.jpg" /></noscript><img decoding="async" class="lazyload w-100 h-auto main-img" src='data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20210%20140%22%3E%3C/svg%3E' data-src="https://sp-ao.shortpixel.ai/client/to_auto,q_glossy,ret_img/https://www.willemeen.nl/wp-content/uploads/stager-cache/20250123170251-9882-700x608.jpg" /> </div> -->
														
															
							

					<div><div><div> </div><div> </div></div></div><button type="button" disabled="" aria-label="Previous"></button><button type="button" aria-label="Next"></button><ol><li aria-label="Page dot 1" aria-current="step"></li><li aria-label="Page dot 2"></li></ol></div>

							


			</div>
			<div>
				<p><strong>SAOR</strong><br>Het fraaiste visitekaartje dat het Verenigd Koninkrijk heeft op het gebied van folk- en black-metal is zonder twijfel Saor. In de afgelopen jaren wist de band steeds meer internationaal succes te oogsten en ook in Nederland heeft Saor een trouwe fanschare. Dit keer komt de band met een nieuw album op zak naar de Lage Landen.</p><p>Zelf zegt Saor graag dat ze Caledonian metal spelen, vernoemd naar het Schotse landschap waar de wortels van de band liggen. Als geen ander is de band in staat om Keltische muziek samen te doen smelten met atmosferische black-metal. Daarin is volop plaats voor traditionele instrumenten en – naast de screams – betoverende vrouwenzang.</p><p>Het nieuwe album van Saor verschijnt in 2025 bij het gerenommeerde platenlabel Season Of Mist.</p><p><strong>CÂN BARDD</strong><br>Een band die internationaal snel naam maakt maar nog niet eerder in Nederland te zien was, is Cân Bardd. De Zwitsers leverden al enkel indrukwekkende albums op, wat resulteerde in shows en tours door heel Europa heen. Eindelijk komt de band dan ook naar Nederland om hun visitekaartje af te geven.</p><p>Agressief en melodieus, donker en atmosferisch: Cân Bardd heeft alle ingrediënten in zich die liefhebbers van folk/black-metal zo graag verwelkomen. Het laatste album “Devoured By The Oak” geeft een uitstekende afspiegeling van wat deze Zwitsers te bieden hebben. Dit belooft een bijzonder concert te worden!</p><p><strong>MORGARTEN</strong><br>Hoewel ze al een tijd aan de weg timmeren bestaat Morgarten nog altijd uit relatief jonge heren. Reeds op erg jonge leeftijd begonnen zij samen te spelen, en in de laatste jaren volgde dan de doorbraak in verschillende landen. Vooral in Nederland heeft Morgarten een grote aanhang, en zijn de Zwitsers een graag geziene live-band.</p><p>Hun laatste album “Cry Of The Lost” gaf het definitieve zetje in de goede richting. Sinds die release tourt Morgarten met regelmaat door Europa en is de band te zien op tal van internationale festivals. Live nemen de heren het publiek – warriors genoemd – mee in hun strijd tegen het kwaad. Dus neem je plastic  ;-) zwaard en schild mee en support Morgarten!</p>			</div>
		
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/NkUCTBSiHMk?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="SAOR - &quot;Origins&quot; (Official Music Video) 2022" data-gtm-yt-inspected-6="true" id="840333215" class=""></iframe></div><div class='iframe-wrapper-16-9'><iframe src="https://www.youtube.com/embed/LW4Z6hrTPNQ?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Cân Bardd - Une Couronne de Branches (Official Music Video)" data-gtm-yt-inspected-6="true" id="960085179" class=""></iframe></div><div class='iframe-wrapper-16-9'><iframe src="https://www.youtube.com/embed/Lt3pMF0FrAE?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="Morgarten - Backed to a Flayed Tree [OFFICIAL MUSIC VIDEO]" data-gtm-yt-inspected-6="true" id="106806901" class=""></iframe></div></section>
    
    </div>
  