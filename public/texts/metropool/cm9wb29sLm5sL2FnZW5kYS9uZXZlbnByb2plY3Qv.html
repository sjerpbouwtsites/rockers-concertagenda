
    <div class='long-html'>
    <section class='long-html__text'>
    <p>Familie kies je niet, die krijg je en dat kan een drama of de jackpot zijn. Het Nevenproject, het nieuwe euhh nevenproject van Jack Poels, zanger van Rowwen Hèze, is een loepzuiver schot in de roos.<br>In de band: neef John van rock ’n rollband De Woeste op gitaar en neef Sander die al tientallen jaren op het podium staat op bas. Drummer Jules, oud-lid van The Hummingbirds, is officieel geen familie en wordt daarom tot achter, achter, achterneef gedoopt. Hij tekende samen met Jack Poels voor de opnames, de mix en de productie. ‘Die moet uitgesproken zijn.’ Nou, dat istie!<br><br>We gaan terug naar de hardrock van de jaren zeventig en tachtig. Want daar halen de neven de mosterd. Een vleugje Thin Lizzy, een snufje ZZ Top en een scheutje Creedence Clearwater, afgetopt met een flinke toef Grandaddy HOPPATA zo de blender in.<br>Twaalf nieuwe liedjes, in het handschrift van ome Jack. Met prachtige Limburgse teksten, dus doorspekt met humor, melancholie en een scherp oog voor het schijnbaar alledaagse waar zo veel in schittert.<br><br><br>In juni 2024 verschijnt het album Totempoal en vanaf februari van datzelfde jaar tourt het Nevenproject door het hele land. Terug naar het bandjesgevoel van vroeger: van de oefenruimte zo het podium op. Inpluggen en gaan: het hele album en nog wat fijne covers. Vergeet boerengolf, gourmetten en karten. Gun jezelf het Nevenproject: een familie-uitje met ballen!</p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/aYmQvuqRJv8?feature=oembed" title="Nevenproject - Binnekort" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1058007018578934" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  