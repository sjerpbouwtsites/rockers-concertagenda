
    <div class='long-html'>
    <section class='long-html__text'>
    
    <div>
        <div>

            <div>
                <div>
                        <div>
                            <span>28</span>
                            <span>mrt</span>
                        </div>
                    <div>
                        <div>
                            <span>Hengelo</span>
                        </div>
                        <h3>Anneke van Giersbergen &amp; Band </h3>
                    </div>
                </div>
            </div>


                <strong>Een concert met nieuw materiaal en hoogtepunten uit haar omvangrijke oeuvre</strong>
                <div>
                    <p>
                        Support: Ebony Buckle 
                    </p>
                </div>
                <div>
                    <p>Anneke van Giersbergen schrijft sinds enkele maanden weer volop nieuwe muziek. Haar energieke achtkoppige band speelt hierbij een belangrijke rol, zowel in de studio als op het podium. De eerste songs zullen begin 2025 online verschijnen in de vorm van een EP, vrijwel direct gevolgd door een Nederlandse clubtour. Op vrijdag 28 maart bezoekt ze Hengelo.<br><br>Sinds Nederland in de jaren negentig kennis maakte met Anneke van Giersbergen, als vocaal en visueel boegbeeld van The Gathering, heeft ze haar naam gevestigd als een van de meest veelzijdige zangeressen van ons land. Met haar krachtige én kwetsbare stemgeluid, songwritingskills en vele samenwerkingen met nationale en internationale artiesten, heeft ze inmiddels een succesvolle solocarrière opgebouwd.<br><br>Niet voor niets werd ze in 2019 onderscheiden met de Buma ROCKS! Export Award, een erkenning en blijk van waardering voor haar succes in het buitenland. Al dertig jaar geniet ze van het mooie en uitdagende muzikantenbestaan, wat ze beschouwt als een droombaan.<br><br>“Mijn nieuwe muziek klinkt weer wat steviger en bevat een paar verrassende jaren 80-elementen, zoals synthesizers en galmende drums, maar er zijn zeker ook rockende gitaren te horen”, aldus Anneke.<br><br>Verwacht op 28 maart nieuw materiaal, maar ook een reeks hoogtepunten uit haar omvangrijke oeuvre.</p>
                </div>
        </div>
    </div>

    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/T8PA4w1iSug?rel=0&amp;disablekb=1" class=""></iframe></div><div class='iframe-wrapper-152px'><iframe src="https://open.spotify.com/embed/artist/6TZqJnkAytY8HFQBEdDF8v?utm_source=generator" loading="lazy" class=""></iframe></div></section>
    
    </div>
  