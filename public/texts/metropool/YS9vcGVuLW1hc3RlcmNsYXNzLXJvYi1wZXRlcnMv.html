
    <div class='long-html'>
    <section class='long-html__text'>
    <p>ArtEZ mediamusic en Studio15 Talenthouse presenteren een Masterclass van multi platina Producer Rob Peters. Deze masterclass is een must &nbsp;voor iedereen die op zoek is naar nieuwe inzichten en inspiratie om zijn eigen producties en muziek naar een hoger niveau te tillen. Deze masterclass in het Metropool Muziekcafé is gratis toegankelijk maar wees er op tijd bij voor de beste plek!</p>
<p><strong>Rob Peters<br></strong>Rob Peters is een Nederlandse producer, songwriter en componist voor film/media. De afgelopen jaren werkte hij onder andere aan muziek voor Flemming, Merol, Bente, Bløf en Typhoon in wiens band hij tevens 8 jaar lang speelde. Daarnaast schreef hij de muziek voor de internationale films Buurman Abdi (EO) Kill Switch (Filmnation), Just Friends (BNN/VARA), de voor een gouden kalf genomineerde shorts Démontable en Voorfilm, en de fictie podcast serie KwaadAardig die hem een award voor Best Sound Design en Buma Music In Motion nominatie opleverde.&nbsp;</p>
<p><strong>Over de Masterclass<br></strong>Tijdens deze masterclass zal Rob aan de hand van door hem geproduceerde tracks en losse stems zijn productieproces laten zien, van demo tot aan final mix. Hierbij legt hij uit hoe de inhoud van de song zijn productionele keuzes informeert, hoe je omgaat met groepsdynamiek, een artiest ondersteunt, stuurt en keuzes maakt in dienst van de song. Hierbij is er ruim de tijd voor vragen over het proces, de techniek en producties.</p>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/323011953849362" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  