
    <div class='long-html'>
    <section class='long-html__text'>
    <p><a rel="noopener" href="/media/46018/borrelkaart-horizontaal_1920x1080.png" target="_blank"></a></p>
<p>Ruim tien jaar geleden stormden The Dead Daisies de muziekscene binnen. Hun missie? Een aantal van de beste muzikanten ter wereld verzamelen om ouderwetse seventies rock te maken. Dit jaar komt de Australisch-Amerikaanse hardrockband met een nieuw album en een nieuwe tour. Als onderdeel van die tour vindt er op vrijdag 1 november een concert plaats in Enschede. <br><br>Het nieuwe album van The Dead Daisies heet Light ‘Em Up en verschijnt op 6 september. Het album, geproduceerd door Marti Frederiksen in Nashville, is een in-your-face rockplaat, boordevol Dougs intense gitaarriffs en John’s kenmerkende zang. Light ‘Em Up wordt het zevende album van The Dead Daisies. <br><br>In de tien jaar dat de band bestaat hebben ze het podium gedeeld met ’s werelds grootste rockbands, waaronder Guns N' Roses en Kiss. Tours zijn er geweest door Amerika, Europa en Japan. Op 1 november kun je The Dead Daisies dichter bij huis vinden en staan ze bij ons in Enschede op de planken.<br><br><br><strong>Special guest: Beasto Blanco</strong><br>Beasto Blanco is een rockband die in 2011 werd opgericht door Chuck Garric en Christopher Latham. De huidige samenstelling bestaat uit Calico Cooper, Christopher Latham, Chuck Garric, Jan LeGrow en Sean Sellers. De band staat bekend om hun rauwe, krachtige rock met een theatrale live-ervaring.<br><br><br><strong>Special guest: Mike Tramp</strong><br>Mike Tramp is een Deense zanger en songwriter die vooral bekend is van zijn werk met hardrockbands <span><span>White Lion en Freak of Nature.</span></span><span> </span><span><span>Hij heeft veertien albums uitgebracht, waaronder zeven soloalbums. Zijn pure rock doet denken aan Bruce Springsteen en Tom Petty, maar dan met een iets harder randje. Zijn teksten zijn zeer persoonlijk en gaan vaak over zijn eigen leven.<br><br><br><span></span></span></span></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/oARUfWfsNjc?feature=oembed" referrerpolicy="strict-origin-when-cross-origin" title="The Dead Daisies - Resurrected (Official Video)" class=""></iframe></div><div class='iframe-wrapper-16-9'><iframe src="https://www.youtube.com/embed/CC2vTEvt2qw?feature=oembed" referrerpolicy="strict-origin-when-cross-origin" title="Beastö Blancö - RUN FOR YOUR LIFE (Official Music Video)" class=""></iframe></div><div class='iframe-wrapper-16-9'><iframe src="https://www.youtube.com/embed/bsJoi9_h1u4?feature=oembed" referrerpolicy="strict-origin-when-cross-origin" title="Mike Tramp  &quot;Everything Is Alright &quot; (Official Video)" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/303200386146766" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  