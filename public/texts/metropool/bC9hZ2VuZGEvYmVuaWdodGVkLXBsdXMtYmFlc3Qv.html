
    <div class='long-html'>
    <section class='long-html__text'>
    <p><a rel="noopener" href="/media/46018/borrelkaart-horizontaal_1920x1080.png" target="_blank"></a></p>
<p>Op 28 november komen Benighted en BAEST naar Enschede.</p>
<p><strong>Benighted</strong><br>Benighted is een samenstelling van bandleden uit de Franse death- en blackmetalbands Dishumanized, Darkness Fir en Osgiliath, die in 1998 hun krachten bundelden voor een meer brute, zware en moderne vertaling van metal. De albums ‘Psychose’, ‘Insane Cephalic Production’, ‘Identsick’ en ‘Icon’ werden enthousiast ontvangen door het publiek en al snel bouwde de band een grote achterban op.<br><br>De band haalt inspiratie voor hun teksten van frontman Julien, die vele bizarre situaties tegenkomt in zijn werk als verpleger in een psychiatrische instelling. Bizar, vervreemd en verre van normaal.<br><br>Na de releases van ‘Asylum Cave’ en ‘Carnivore Sublime’, heeft de band binnen de moderne extreme metal bewezen dat ze weer een niveautje hoger gaan. Met meedogenloze vocale ondersteuning, zware riffs en bijna onmenselijk drumwerk blazen ze het publiek omver.<br><br>Met hun nieuwste release ‘Obsene Repressed’ laat de band wederom pure brutaliteit zien!<br><br><br><strong>BAEST <br></strong>De Deense metalband BAEST werd vijfvoudig bekroond bij de GAFFA-awards. Hun singles ‘Genesis’, ‘Ecclesia’ en ‘Crosswhore’ behaalden meer dan 2,5 miljoen streams. De band werd beïnvloed door bands met de beruchte ‘buzzsaw’ gitaarklanken en hun sounds komen overeen met bekende namen, zoals Dismember, Iron Maiden, Morbid Angel en Bolt Thrower, maar dan met een moderne benadering. Ze stonden op de grootste Europese festivals, waaronder Copenhell, Roskilde, Swedish Rock en Bloodstock en gaven meer dan 300 liveshows. Op 28 november geven ze een spectaculaire liveshow in Enschede: headbangen gegarandeerd!<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/CW8FUPC5UbA?feature=oembed" referrerpolicy="strict-origin-when-cross-origin" title="Benighted - &quot;Scars&quot; (Official Music Video) 2024" class=""></iframe></div><div class='iframe-wrapper-16-9'><iframe src="https://www.youtube.com/embed/cmD9xPpK5d4?feature=oembed" referrerpolicy="strict-origin-when-cross-origin" title="BAEST - Colossus (OFFICIAL VIDEO)" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1592478241585831" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  