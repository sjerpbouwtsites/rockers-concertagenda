
    <div class='long-html'>
    <section class='long-html__text'>
    <p><strong>Droom Dit</strong><br>Geïnspireerd door acts zoals Spinvis, Radiohead, King Krule, Joy Division en Wende, maar ook de Nederlandse literatuur van bijvoorbeeld Cees Nootenboom, is Droom Dit bezig met het ontwikkelen van een herkenbaar karakter binnen de hedendaagse Nederpop.<br><br>Seks, geweld, liefde en de gewoonheid van het leven. Dat is waar Droom Dit in Nederlandstalige poëtische teksten over spreekt. Hun teksten worden omhuld door een modern jasje van rauwe elektronische beats, dromerige gitaarlijnen en snijdende synthesizers. Het geheel klinkt als de diepste liefde die langzaam weg ebt, de dodelijkheid van eenzaamheid of de bloeddorstige drang naar rust in je hoofd.<br><br>De shows en de muziek nodigen het publiek uit henzelf net zo te verliezen als de band dat op het podium doet. Het verzoek is; dans, schreeuw, zing en droom mee met Droom Dit.<br><br><br><strong>Morpheus</strong><br>Met zijn innemende stem debuteert de Amsterdamse singer-songwriter Morpheus dit jaar met zijn debuut-EP ‘Morphosis’. Geïnspireerd door Jacques Brel en Kate Bush, draait het project om het vertellen van echte verhalen met bezielde vocalen. Na het onverwachte verlies van zijn moeder, besloot Morpheus deze aangrijpende ervaring om te zetten in kracht, heling en wijsheid; hij besloot om te werken aan de muziek die zou resulteren in debuut EP ‘Morphosis’.</p>
<p>Iedere song is thuis in de woonkamer in één take opgenomen, zodat de mechaniek van de piano en iedere adem te horen zijn. Schoonheid zit voor Morpheus namelijk niet in een perfecte opname maar juist in het vangen van het moment. Hiermee weet hij met ’Morphosis’ diep te raken.<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/Y-mPRWd7aW4?feature=oembed" title="Droom Dit - De Overijsselse Ambassade 2023" class=""></iframe></div><div class='iframe-wrapper-16-9'><iframe src="https://www.youtube.com/embed/SZBeLDFWe7M" title="Morpheus - Burning in Paris (Live)" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/897753641691175" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  