
    <div class='long-html'>
    <section class='long-html__text'>
    <p>Met diepe, verzonken gitaarpartijen en de betoverende zang van Dorthia Cottrell creëert Windhand een meeslepende en welhaast hypnotiserende sound die perfect balanceert tussen zwaarte en melancholie. Sinds 2010 groeide de band uit tot een ware underground sensatie. Het leverde de Windhand een contract op bij het befaamde Relapse label en in 2013 brachten ze het veelgeprezen album ‘Soma<em>‘</em> uit. De plaat prijkte prominent in talloze eindejaarslijsten van bekende magazines en websites. De opvolgende albums ‘Grief’s Infernal Flower’ uit 2015 en ‘Eternal Return’&nbsp; uit 2018, verstevigden Windhand’s reputatie als een van de vaandeldragers binnen het genre.</p><p>2025 luidt de terugkeer van de band in… We kunnen niet wachten tot de band het stof uit de voegen van Merleyn komt blazen. Windhand is verplichte kost voor liefhebbers van o.a. Electric Wizard, YOB, Monolord, Sleep en Uncle Acid and the Deadbeats.</p>
    </section>
    
    </div>
  