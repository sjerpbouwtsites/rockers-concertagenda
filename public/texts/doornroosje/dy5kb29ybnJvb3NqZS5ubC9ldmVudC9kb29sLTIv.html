
    <div class='long-html'>
    <section class='long-html__text'>
    <p>De duistere rock van DOOL blijft evolueren als een levend organisme. De groep rond Raven van Dorst klonk op debuut ‘Here Now, There Then’ nog puntig en bevlogen, met af en toe felle explosies die hingen richting alternatieve rock en metal. De alom geprezen opvolger ‘Summerland’ voelt een stuk spiritueler met meer nadruk op spanning en experiment.</p><p>Het nieuwe album album ‘The Shape Of Fluidity’ is de meest collectieve onderneming van de band tot nu toe en dat is te horen. Thematisch gaat het album over vinden van je identiteit in een wereld die voortdurend in beweging is. Hoe kunnen we trouw zijn aan onszelf wanneer de verstikkende verwachtingen zo hoog zijn. Een vraag waar iedereen op de een of andere manier mee te maken krijgt. ‘The Shape Of Fluidity’ gaat over het vinden van je eigen identiteit, tegen de stroom in durven te zwemmen en de wereld frontaal onder ogen zien. Live wordt Raven bijgestaan door gitaristen Nick Polak en Omar Iskandr, JB van der Wal op bas en drummer Vincent Kreyder.</p><p><span spellcheck="false">Verwoed</span> is de special guest tijdens de show van DOOL in Doornroosje. De duistere sfeervolle black metal van de Utrechtse band maakt grote indruk en is verder verfijnd op hun nieuwe album ‘The Mother’.</p>
    </section>
    <section class='long-html__music-videos'><div class='iframe-wrapper-16-9'><iframe title="Dool - Venus in Flames [Official Music Video]" width="640" height="360" src="https://www.youtube.com/embed/ybL_zAmMad0?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/798077588931989/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  