
    <div class='long-html'>
    <section class='long-html__text'>
    <p>De IJslandse band Sólstafir heeft inmiddels een oeuvre opgebouwd waar menig band jaloers op zou zijn. De band neemt je op elk nieuw album mee op een muzikale reis door de adembenemende landschappen van hun thuisland, het land van ijs en vuur. Tijdens liveshows is dit niet anders en krijgt alles nog een extra dimensie. Nummers als ‘Fjara’ en ‘Ótta’ kennen een enorme emotionele lading die op het podium pas echt tot uiting komen. Deze tour staat in het teken van het achtste studio album dat later dit jaar verschijnt via Century Media. Verwacht een show met nieuwe nummers, maar ook welbekend werk van deze meesters van de intrigerende postrock-metal.</p><p>Oranssi Pazuzu uit Finland heeft het afgelopen decennium naam gemaakt met hun unieke en kleurrijke geluid van black metal, psychedelische krautrock en dreigende doom. Hun nummers bestaan veelal uit tergend trage, repetitieve drumritmes en onder de huid kruipende riffs die langzaam ontwikkelen tot een psychedelische welhaast hypnotiserende maalstroom van opgefokte drums, snijdend gitaarwerk met aanzwellende synths en screams van Jun-his die door merg en been gaan. De band schuurt en beukt, maar de opbouw waarmee dit tot stand komt is van een ongekende schoonheid.</p><p>Hamferð, afkomstig van de Faeröer eilanden, brengt langzame, wonderschone doch verpletterende riffs. De monumentale doom metal druipt uit de speakers waarbij diepe grunts worden afgewisseld met ‘cleane’ zang die uitermate goed samen gaan met de rest. Iets waar Scandinaviërs een meester in zijn.</p>
    </section>
    <section class='long-html__music-videos'><div class='iframe-wrapper-16-9'><iframe title="SÓLSTAFIR - 'Dionysus' (official music video) 2023" width="640" height="360" src="https://www.youtube.com/embed/17O7tLf6sew?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/764662125728171/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  