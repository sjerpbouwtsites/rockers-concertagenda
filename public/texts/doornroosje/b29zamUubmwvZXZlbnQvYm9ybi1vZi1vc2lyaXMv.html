
    <div class='long-html'>
    <section class='long-html__text'>
    <p>De progressieve metalcore van Born of Osiris is innovatief en kent ingewikkelde composities met doordachte teksten. Hun muziek integreert naadloos complexe ritmische patronen, vlammende gitaarriffs en atmosferische synthesizers, wat resulteert in een uiterst dynamisch en opwindende nummers. Het kwintet uit Illinoise, Amerika weet de rauwe energie uitstekend in creatieve metalcore banen te leiden. Hun discografie omvat een reeks albums die alom lovend zijn ontvangen, waaronder ‘The New Reign’, ‘A Higher Place’ en ‘The Simulation’. Elke plaat kenmerkt het muzikale vakmanschap en de artistieke groei van de band. Traditioneel en progressief.</p><p>Distant is afkomstig uit ons eigen kikkerlandje. De band uit Rotterdam bedient zich van ultrabrute deathcore en is er eentje met aanzien, want de band is momenteel met gemak de grootste extreme metalband die ons land rijk is. De band scoort dan ook uitstekend in het buitenland. Waar de Rotterdammers vooral punten mee scoren is hun uitstekende live reputatie. We zijn dan ook blij dat ze Nijmegen een keertje aan doen. Kunnen ze mooi laten zien hoe je zaal platwalst met een tsunami van riffs, massieve breakdowns en een brute strot waar Godzilla nog de hik van krijgt.</p><p>Gallamesh is een uit Amsterdam afkomstige moderne metal band, met invloeden uit metalcore, hardcore punk en moderne death-metal. Ze combineren de big riffs van Chimaira met vocalen geïnspireerd door Lamb of God en Kublai Khan TX-chugs. Onlangs kwam de band met debuutsingle ‘Stingrays’ en opvolger ‘Servants of Ira’. De eerste Gallamesh EP ‘Conditioned Pt. 1’ verschijnt binnenkort.</p>
    </section>
    <section class='long-html__music-videos'><div class='iframe-wrapper-16-9'><iframe title="BORN OF OSIRIS - Elevate (Official Music Video)" width="640" height="360" src="https://www.youtube.com/embed/y_epPJr52LA?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/761968582725472/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  