
    <div class='long-html'>
    <section class='long-html__text'>
    <p>Na een zwaar tourbusongeluk in 2012 hielden de originele drummer en bassist het voor gezien, maar Baroness heeft met de nieuwe ritmesectie de lijn voortgezet. Op de albums ‘Purple’ en ‘Gold &amp; Grey’ werd dan ook alle ellende en frustatie van zich afgeschreven. Loeizware riffs worden afgewisseld met akoestisch getokkel, glamrock akkoorden, complexe en technische loopjes, thrashende metal en mooie zanglijnen. Dit resulteert in één van de meest progressieve, originele en moderne metal en rock geluiden van de afgelopen jaren.</p><p>Inmiddels heeft ‘STONE’ het daglicht gezien. Op deze nieuwe plaat klinkt Baroness puurder dan ooit, niet in de laatste plaats door de droge, maar kristalheldere productie die de band zelf heeft verzorgd. Het maakt dat alles nog harder aankomt. ‘STONE’ is niet zomaar een nieuw prachtig hoofdstuk van Baroness. Het Amerikaanse viertal weet zichzelf opnieuw uit te vinden waarbij headbang- en kippenvelmomenten naadloos op elkaar aansluiten. Bijzonder knap werk!</p><p>Het Londense trio Pupil Slicer is een van de meest opwindende extreme bands van de afgelopen jaren. De band beweegt zich tussen mathcore en verwrongen grindcore. De band heeft voldoende dynamiek, hooks en melodie om het publiek verbluft achter te laten.</p>
    </section>
    <section class='long-html__music-videos'><div class='iframe-wrapper-16-9'><iframe title="BARONESS - Last Word [Official Music Video]" width="640" height="360" src="https://www.youtube.com/embed/T7vROjNY9Gk?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/712048797678638/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  