
    <div class='long-html'>
    <section class='long-html__text'>
    <p>Ook buiten hun thuisstad heeft Tramhaus inmiddels naam gemaakt. De band heeft ondertussen namelijk al tours in verschillende landen in Europa alsmede Verenigd Koninkrijk achter de rug en kreeg lovende kritieken van internationale media. In september 2024 verscheen het langverwachte debuutalbum ‘The First Exit’ en 2025 beloofd een prachtig jaar te worden voor de band.</p><p>In Nijmegen schitterde de band reeds op Valkhof Festival 2022 en ook op Zeitgeist 2022. Ditmaal komen de dame en heren terug voor een optreden in de Rode Zaal.</p><p>De support wordt verzorgd door Afterpartees. Afterpartees is het vrolijkste powerpopexportproduct uit het zonnige Limburg. Met hun energieke, poppy en melodieuze sound – ergens tussen Blondie, Parquet Courts en Jonathan Richman – speelden ze al op festivals als Pinkpop, Lowlands en Best Kept Secret. </p>
    </section>
    
    </div>
  