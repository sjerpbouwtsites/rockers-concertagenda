
    <div class='long-html'>
    <section class='long-html__text'>
    <p>Het is bijna nauwelijks voor te stellen maar Antichrist Siege Machine bestaat slechts uit twee leden. Dat een duo in staat is zoveel geweld voort te kunnen brengen is knap en opmerkelijk te noemen. Meestal zijn er meer muzikanten voor nodig. Het razende drum- en gitaarwerk steekt bijzonder goed in elkaar. Het album ‘Purifying Blade’ uit 2021 blinkt echter niet uit in subtiliteiten, het tegenovergestelde is eerder waar. Gelukkig wordt het gaspedaal zo nu en dan ook wat minder diep ingetrapt waardoor het mogelijk is een hap adem te halen voordat de band genadeloos verder knalt. Ook op het nieuwe album ‘Vengeance of Eternal’ ligt het tempo verschroeiend hoog. Zwartgeblakerde nummers met een gemiddelde lengte van net iets meer dan 2 minuten maken aan alles een eind. Dit alles zorgde er wel voor dat de band zich in de kijker heeft gespeeld, want het leverde ze onder meer een spot op tijdens Roadburn 2023 waar de band alom werd bejubeld. Ditmaal is Nijmegen aan de beurt…eens kijken of Merleyn dit weet te overleven.</p>
    </section>
    <section class='long-html__music-videos'><div class='iframe-wrapper-16-9'><iframe title="ANTICHRIST SIEGE MACHINE - Unleashed Hostility (official video)" width="640" height="360" src="https://www.youtube.com/embed/g2n5Jjx1zd4?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1476359366308680/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  