
    <div class='long-html'>
    <section class='long-html__text'>
    <p>Manu Chao werd begin jaren ’90 vooral bekend als frontman van Mano Negra maar oogstte achteraf nog meer succes met zijn solo-albums ‘Clandestino’ en ‘Proxima Estación: Esperanza!’. Eind 2024 bracht hij na jaren weer nieuwe muziek uit, met als resultaat zijn nieuwste plaat ‘Viva Tu’.</p><p>De shows van Manu Chao zijn steevast een aaneenschakeling van die nieuwe nummers én bekend ouder werk van zowel Mano Negra als zijn solo-carrière. Ook al toert Manu Chao de laatste jaren ‘maar’ in trio-vorm, zijn concerten blijven een wondere belevenis van sociaal engagement, muzikale klasse én ongeremde energie.</p><p>Om de avond compleet te maken zal Willy Fuego de support verzorgen. Willy Fuego is een Catalaan ‘rumbero’ pur sang. Hij groeide op met de rumba muziek van Peret en Lola Flores. In Barcelona groeide hij al snel uit tot een gerespecteerd rumbero in de bloeiende mestizo scene. Hij is gitarist en artistieke inspirator van La Kinky Beat, en speelde ook bij Amparanoia en Rumbaristas. Onder zijn eigen naam bracht hij twee solo albums uit, welke zijn doorspekt van melancholie en vrolijk bewegen tussen rumba, reggae en cumbia.</p><p>BEREIKBAARHEIDPark Brakkenstein is goed bereikbaar met de fiets, het openbaar vervoer en met de auto. Kijk voor meer informatie en parkeermogelijkheden op de website van Music Meeting Festival.</p><p>TOEGANKELIJKHEID
Kijk voor alle informatie over toegankelijkheid in Park Brakkenstein op de website van Music Meeting Festival. Hier vind je onder andere informatie over het meenemen van een buddy, indien dit gewenst is in verband met een lichamelijke beperking of prikkelovergevoeligheid.</p>
    </section>
    
    </div>
  