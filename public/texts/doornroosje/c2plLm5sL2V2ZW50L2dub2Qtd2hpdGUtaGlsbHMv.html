
    <div class='long-html'>
    <section class='long-html__text'>
    <p>Dat er een chemie tussen de Gnod uit Manchester en het New Yorks White Hills moge duidelijk zijn. De eerste twee albums onder de noemer Drop Out I &amp; II zijn fantastische exercities in kraut- en space rock en worden gezien als meesterwerken binnen het genre. Drop Out III voegt weer een nieuwe dimensie toe aan de vruchtbare collaboratie. Een volledig nieuwe iteratie van de samenwerking tussen beide acts, een soort ‘director’s cut’, zo je wilt. Het dubbel album zit boordevol nieuwe geluiden die in de Dropout studios in Camberwell zijn opgenomen en bevat een overvloed aan uitgebreide nieuwe arrangementen, mixen en wisselende instrumentatie. De broeierige opbouwende drones en krautrock doen denken aan de tijd van fameuze acts als NEU!, Faust, Can, White Noise, Amon Düül, Silver Apples en Cluster. Namen die middels hun nimmer aflatende experimenteerdrift de psychedelische muziek hebben gemaakt tot wat het nu is. En datzelfde geldt voor Gnod en White Hills, altijd vooruit blijven kijken en de grenzen verkennen en verleggen. Het wordt de eerste keer dat beide acts samen Doornroosje aan doen, we kunnen dan ook niet wachten om dit live te ervaren.</p>
    </section>
    <section class='long-html__music-videos'><div class='iframe-wrapper-16-9'><iframe title="Gnod &amp; White Hills  - Run A Round" width="640" height="360" src="https://www.youtube.com/embed/d4j1SX2M-qA?feature=oembed&amp;enablejsapi=1&amp;origin=https%3A%2F%2Fwww.doornroosje.nl" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" data-gtm-yt-inspected-58342754_70="true" id="702884704" data-gtm-yt-inspected-14="true"></iframe></div></section>
    </div>
  