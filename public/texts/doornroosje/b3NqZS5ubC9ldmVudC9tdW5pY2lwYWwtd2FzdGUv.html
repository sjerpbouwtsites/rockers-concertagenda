
    <div class='long-html'>
    <section class='long-html__text'>
    <p>Sinds hun oprichting heeft Municipal Waste de grenzen van crossover thrash verlegd met een mix van old-school metal en punk attitude. Geïnspireerd door grootheden als Slayer, D.R.I. en Suicidal Tendencies, brengt de band een orkaan aan opzwepende riffs, nekbrekende drumpartijen en schreeuwbare refreinen. Van klassiekers als ‘The Art of Partying’ en ‘Born to Party’ tot het vernietigende nieuwe materiaal, de Waste levert altijd af – harder, sneller en strakker dan ooit! Iets wat ze ook bewezen als support bij Cannibal Corpse vorig jaar in Doornroosje. Nu komen ze als headliner en mogen ze zelf Doornroosje platwalsen tot het einde.</p><p>Thrash? Ja zeker ja! Headless Hunter, afkomstig uit de regio Eindhoven, is niet bang om concertzalen met de grond gelijk te maken met hun dikke party thrash! Ze brengen niet alleen een stevige dosis Brabantse gezelligheid, ook blauwe plekken en schorre stembanden zijn gegarandeerd. Verwacht een energieke mix van crossover, death metal, grindcore en natuurlijk thrash. Perfect om de zaal op te warmen voor het hoofdprogramma.</p>
    </section>
    
    </div>
  