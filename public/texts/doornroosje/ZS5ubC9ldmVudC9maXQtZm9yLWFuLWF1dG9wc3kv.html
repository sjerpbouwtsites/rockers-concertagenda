
    <div class='long-html'>
    <section class='long-html__text'>
    <p>Fit For An Autopsy heeft zich inmiddels gevestigd binnen de moderne metal scene en zijn gekend om hun compromisloze geluid, doordachte teksten en intense live performances. Met hun donderende drums, beestachtige vocalen, progressieve riffs, massieve breakdowns en diepgaande teksten hebben de Amerikanen vele zieltjes voor zich gewonnen, en terecht! De plaat ‘Oh What The Future Beholds’ uit 2022 wordt inmiddels gezien als een moderne progressieve deathcore klassieker. Het doet reikhalzend uitkijken naar de nieuwe plaat. Live staat de band als het spreekwoordelijke huis en zijn diverse moshpits eerder regel dan uitzondering.</p><p>De Britten van Sylosis staan bekend om hun technische, complexe metal nummers. Knisperende progressieve thrash metal wordt gemixt met bombastische metalcore. Het resulteert in memorabele hooks en riffs die gegarandeerd leiden tot een flink portie headbangen. Dat is niet alleen te horen op hun albums, want live doet Sylosis er nog een schepje bovenop.</p><p>Darkest Hour combineert al jaren met succes de intensiteit van death metal met de melodie van metalcore. Als geen ander weten ze intensiteit, melodie en bruutheid te verpakken in ware bommetjes. Iets wat ze tevens bewijzen op hun nieuwe en tiende langspeler ‘Perpetual Terminal’. Met maar liefst meer dan 1500 shows in hun achterzak draaien ze hun hand er niet meer voor om de zaal plat te spelen.</p><p>Dit Britse band Heriot brengt verschillende elementen van extreme metal samen, van hardcore, post-rock, industrial tot metalcore. Industriële soundscapes en etherische vocalen contrasteren met HM-2 agressie, wat resulteert in een chaotisch en energiek geheel.</p>
    </section>
    <section class='long-html__music-videos'><div class='iframe-wrapper-16-9'><iframe title="FIT FOR AN AUTOPSY - Far From Heaven (OFFICIAL MUSIC VIDEO)" width="640" height="360" src="https://www.youtube.com/embed/OEicHBvqd2Y?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1752425311910124" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  