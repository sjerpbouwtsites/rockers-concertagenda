
    <div class='long-html'>
    <section class='long-html__text'>
    <p>In haar nieuwe show neemt Floor Jansen je mee op een emotionele reis door de hoogte- en dieptepunten van haar recente ervaringen, met tekst en muziek. Deze voorstelling is een krachtige herinnering dat zelfs in onze donkerste momenten, we de kracht kunnen vinden om door te gaan en te excelleren.</p><p>Al 25 jaar lang staat Floor Jansen bekend als een van de beste metalzangeressen van Nederland. De Brabantse begon haar carrière in 1995 met de symfonische metalband After Forever, waarmee ze de hele wereld over reisde. Na het uit elkaar gaan van die band ging ze aan de slag bij de Finse metalband Nightwish.</p><p>Ondanks haar wereldwijde bekendheid maakte in Nederland het grote publiek pas in 2019 kennis met de krachtige stem van Floor Jansen dankzij haar deelname aan het tv-programma Beste Zangers. Hierin maakte ze indruk met verschillende covers, maar vooral met de vertolking van ‘The Phantom Of The Opera’ in duet met Henk Poort. Het zorgde voor een kick-start van haar solocarrière en het winnen van de Popprijs.</p>
    </section>
    
    </div>
  