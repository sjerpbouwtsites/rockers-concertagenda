<div class="long-html">
    <section class="long-html__text">
        <p>
            Er zijn veel albums om naar te luisteren en bands om naar te kijken,
            maar er zijn slechts weinig muzikale collectieven die je werkelijk
            moet ervaren. TesseracT behoort tot die laatste categorie. De Britse
            band neemt je mee op een meeslepende, atmosferische reis met
            wervelende lagen van geluid, polyritmische structuren en
            experimenten. De band creëert net als bands als Tool, Deftones en
            Radiohead innovatieve atmosferische vingerafdrukken en geeft een
            nieuwe impuls aan de progressieve rock en – metal scene. Heel af en
            toe hoor je het stuwende van Meshuggah terug, maar de melodie blijft
            te allen tijde de boventoon voeren. Niks geen hapklare brokjes, maar
            hogere wiskunde. De band komt ditmaal met het nieuwe album ‘War of
            Being’ naar Nijmegen.
        </p>
        <p>
            Novelists uit Frankrijk brengt een mix van pop, progressieve rock,
            djent en licht verteerbare metalcore. De band heeft met Camille een
            dijk van een frontvrouw in de gelederen, eentje die vol overtuiging
            en energie de sound van de band extra kracht bijzet. De perfecte
            opwarmer voor TesseracT.
        </p>
        <p>
            Het instrumentale Australische progressieve rock/metaltrio The
            Omnific bestaat uit twee bassisten en één drummer. Mix progressieve
            rock, djent, funk, nintendo core en elektronische soundscapes in de
            blender en je komt grofweg uit bij het geluid van dit opmerkelijke
            trio. En sympathiek zijn ze ook nog eens, hun optreden in Merleyn
            afgelopen zomer was zowel vermakelijk als indrukwekkend!
        </p>
    </section>
    <section class="long-html__music-videos">
        <div class="iframe-wrapper-16-9">
            <iframe
                title="TesseracT - War Of Being (Official Music Video)"
                width="640"
                height="360"
                src="https://www.youtube.com/embed/UnkpPIupQxM?feature=oembed"
                allow="accelerometer; autoplay; clipboard-write; encrypted-media; gyroscope; picture-in-picture; web-share"
                referrerpolicy="strict-origin-when-cross-origin"
                allowfullscreen=""
            ></iframe>
        </div>
    </section>
    <nav class="long-html__social">
        <ul class="long-html__social-list">
            <li class="long-html__social-list-item">
                <a
                    href="https://www.facebook.com/events/495095632915465/"
                    class="long-html__social-list-link"
                    target="_blank"
                    rel="noopener noreferrer"
                    ><span>Bekijk facebook event</span></a
                >
            </li>
        </ul>
    </nav>
</div>
