<div class="long-html">
    <section class="long-html__text">
        <p>
            Ploegen op rotsen. Zonder weerstand geen schoonheid. Ploegendienst
            &nbsp;is nog altijd 100% anti-alles, “zeker anti-alles wat mensen
            zeggen dat je moet zijn.” Ploegendienst is niet die band die je
            vorig jaar een kroeg zag afbreken, ook al lijken ze daar misschien
            wel op. Ploegendienst is “constante groei”, “geen angst”; een
            constant spanningsveld. De vier leggen elkaar het vuur aan de
            schenen, pulken het bloed onder elkaars nagels vandaan – en al die
            wrijving gaf nog nooit zoveel glans als op het nieuwe album DSM-5.
        </p>
        <p>
            Noem het hardcore, noem het punk, noem het “venijnige popmuziek”.
            Noem het wat je wilt, het maakt niet uit. Ploegendienst gaat
            rücksichtslos te werk en bestaat alleen in het moment. Dat moment?
            Dan moet je de punkband rond Ray Fuego live aan het werk zien.
        </p>
        <p>
            Een uitverkochte tour met de vrienden van Jeugd van Tegenwoordig,
            shows in de beste clubs van Nederland en België en een volle
            festivalzomer -waaronder Pinkpop- zet de band definitief op de
            kaart.
        </p>
        <p>
            “Ploegendienst, misschien wel de beste Nederlandse punkrepresentant
            van nu, met scheldkanonnades van frontman Ray Fuego en knalharde
            hardcore.’ – Aldus de Volkskrant na &nbsp;hun memorabele show in de
            grote zaal van Paradiso.
        </p>
        <p>Goed, de band is in vorm en dat zullen ze laten zien ook.</p>
    </section>
    <section class="long-html__music-videos">
        <div class="iframe-wrapper-16-9">
            <iframe
                title="PLOEGENDIENST - PARANOIA"
                width="520"
                height="390"
                src="https://www.youtube.com/embed/A9o7iFhQfuM?feature=oembed"
                allow="accelerometer; autoplay; clipboard-write; encrypted-media; gyroscope; picture-in-picture; web-share"
                referrerpolicy="strict-origin-when-cross-origin"
                allowfullscreen=""
            ></iframe>
        </div>
    </section>
    <nav class="long-html__social">
        <ul class="long-html__social-list">
            <li class="long-html__social-list-item">
                <a
                    href="https://www.facebook.com/events/1081547366669223"
                    class="long-html__social-list-link"
                    target="_blank"
                    rel="noopener noreferrer"
                    ><span>Bekijk facebook event</span></a
                >
            </li>
        </ul>
    </nav>
</div>
