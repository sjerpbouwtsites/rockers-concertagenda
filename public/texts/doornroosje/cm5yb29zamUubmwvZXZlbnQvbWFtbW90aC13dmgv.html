
    <div class='long-html'>
    <section class='long-html__text'>
    <p>Wolfgang heeft het maken van muziek met de paplepel ingegoten gekregen. En dat hij meerdere instrumenten vloeiend beheerst bewijst hij door zijn albums zelf in te spelen. Alle gitaar-, bas- en drumpartijen zijn van zijn hand, tevens fungeert hij als zanger. De muziek van Mammoth WVH lijkt echter niet op die van Van Halen. Daar waar vader Eddie glorieerde met hardrockende stadion anthems en spetterende arpeggios bedient zoonlief Wolfgang zich van moderne Amerikaanse rock met flink wat vleugjes metal die dankzij productietechnieken vol en overrompelend overkomt. Wolfgang wil geen kloon van zijn vader zijn en dat valt te prijzen. Verwacht heerlijk drumwerk en strakke gitaarriffs met melodieuze stoere zang. Beide albums die tot nu toe zijn verschenen zijn lovend ontvangen, de band speelt dan ook voor volle zalen.</p><p>De naam Van Halen opent daarnaast de nodige deuren, zeker als je de zoon van bent. Zo heeft Wolfgang met Mammoth WVH al met grote rockbands het podium mogen delen zoals Metallica en Guns N’ Roses. Deze namen hebben Nijmegen meer dan eens aangedaan. Van Halen echter maar één keer, in 1995. Na bijna 30 jaar keert er eindelijk weer een getalenteerde telg uit de befaamde Van Halen familie terug naar Nijmegen.<br><em><br>
“De naam Mammoth is heel speciaal voor mij.”</em> zegt Wolf. <em>“Niet alleen was het de naam van Van Halen voordat het Van Halen werd, maar mijn vader was de leadzanger.”</em>. Wolfgang van Halen is er helemaal klaar voor om eindelijk met zijn eigen songs in de schijnwerpers te treden en de familie-erfenis, ter ere van zijn vader, voort te zetten.</p><p>Foto: Javier Bragado</p>
    </section>
    <section class='long-html__music-videos'><div class='iframe-wrapper-16-9'><iframe title="Mammoth WVH: Don't Back Down (Official Video)" width="640" height="360" src="https://www.youtube.com/embed/yMDoj8VVzh8?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1585708852279175/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  