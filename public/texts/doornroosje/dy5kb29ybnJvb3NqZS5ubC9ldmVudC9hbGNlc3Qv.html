
    <div class='long-html'>
    <section class='long-html__text'>
    <p>Kenmerkend voor hun sound is de harmonie van dromerige melodieën, melancholische sferen, krachtige dynamiek en esoterische zang. De afgelopen jaren onderzocht Alcest de conceptuele randen van hun project. Zo bewoog de band op het vierde album ‘Shelter’ bewoog de band weg van metal om een dreampopgeluid te onderzoeken, terwijl ze bij de opvolger ‘Kodama’ uit 2016 terugkeren naar hun vroegere geluid. ‘Spiritual Instinct’ uit 2019 combineert de lichtere en donkere elementen van al die albums.</p><p>Op 21 juni verscheen hun nieuwste album ‘Les Chants de l’Aurore’, dat de band op 25 oktober in Doornroosje tijdens hun enige Nederlandse show van de tour ten gehore zal brengen.</p><p>Het eveneens uit Frankrijk afkomstige BRUIT ≤ is opgericht met de wens om de grote platenmaatschappijen en streamingdiensten de rug toe te keren en terug te keren naar een creatieproces zonder beperkingen. Het fantastische album ‘The Machine Is Burning and Now Everyone Knows It Could Happen Again’ uit 2021 laat een uniek geluid horen dat je kunt omschrijven als een mix van moderne klassieke muziek en post-rock dat bij vlagen doet denken aan grootmeesters Godspeed You! Black Emperor. Nieuw werk is onderweg.</p>
    </section>
    
    </div>
  