
    <div class='long-html'>
    <section class='long-html__text'>
    <p>Het was oorspronkelijk de bedoeling van het trio uit Auckland, Nieuw-Zeeland, om duistere death metal te creëren met diepgang. Iets dat zich vervolgens in de loop der jaren ontwikkelt heeft tot een innovatieve, genuanceerde benadering waarin atmosferische en sfeervolle elementen samenkomen met technisch vernuft. Alle tot nu toe uitgebrachte albums worden alom geprezen vanwege de unieke en fascinerende mix van emotie en verpletterende duisternis. Het meest recente album ‘Cutting The Throat Of God’ uit 2024 is wederom een duizelingwekkend werkstuk en een voorlopig hoogtepunt in het oeuvre van Ulcerate. Het bewijst tevens dat het trio zich met gemak in de voorhoede van de moderne extreme metal heeft gepositioneerd. Hun optreden tijdens Soulcrusher 2024 liet iedereen verbluft achter, met ongeëvenaarde precisie werd de zaal aan gruzelementen gespeeld. We verwelkomen de band dan ook met open armen voor een headline show.</p><p>Autarkh weet op progressieve wijze de grenzen binnen de metal te verleggen door IDM-stijl beats, glitcheffecten en percussie perfect te combineren met de verpletterende riffs en vocale uitbarstingen van indrukwekkende kreten tot harmonieën.</p>
    </section>
    
    </div>
  