
    <div class='long-html'>
    <section class='long-html__text'>
    
			<p>Er bestaan bijna geen bands met een grotere invloed op de rockgeschiedenis dan Black Sabbath. De Britten worden namelijk gezien als de founding fathers van de metal. Met hun vernietigende debuut uit 1970 en natuurlijk hun dikke hit Paranoid staan ze aan het fundament van de tienduizenden subgenres en honderdduizenden onleesbare bandlogo’s die de het genre vandaag de dag rijk is.</p>
<p>Na het verslijten van 28(!) bandleden en de nodige reünieshows, gooiden Osbourne en zijn duistere vrienden in 2017 dan uiteindelijk de handdoek in de ring. Nu de grootvaders van het genre van hun welverdiende pensioen genieten, hebben wij gelukkig Black Sabbitch nog: een wel heel bijzondere Black Sabbath-tribute band. Deze all-female tributeband veroverde langzaam de harten van zelfs de meest nukkige Black Sabbath-worshippers, en groeide uit tot een echte festival-favoriet. Een greep uit de fanclub: Nick Zinner van the Yeah Yeah Yeah’s, Dave Grohl en… Ozzy Osbourne!</p>
<p>Op 1 november komt Black Sabbitch onze gezichten smelten. Met het pure Sabbath-sound, en tegelijk een compleet unieke performance, geven ze nieuwe glans aan een iconisch geluid.</p>
		
    </section>
    
    
    </div>
  