
    <div class='long-html'>
    <section class='long-html__text'>
     <p>Doppelgänger – het blijft een geweldige albumtitel voor een band die met niemand te vergelijken is. Precies twintig jaar geleden bracht The Fall of Troy dit album uit. Het betekende de absolute doorbraak voor deze drie gasten uit Seattle. De hele alto-wereld maakte kennis met de band en z’n compromisloze sound: een soort hogeschool-hardcore, de perfecte mix tussen emo, mathrock en progressive metal.</p>
<p>Doppelgänger is het ultieme TFOT-album: een absolute cultplaat, tot de nok toe volgestouwd met alles wat deze band goed maakt: virtuoze mathrock-riffs, tomeloze energie, vuige onderbuik-screams en natuurlijk de grootste hits F.C.P.R.E.M.I.X. en Mouths Like Sidewinder Missles. Ter ere van het twintigjarige bestaan van Doppelgänger komt het drietal De Helling ouderwets ondersteboven spelen. Het hele album komt voorbij. Hits én fan-favourites. I knoooow that you really wanna go, dus haal je kaartje vanaf vrijdag 11 april 11:00!</p>
<p>SUPPORT-ACTS:</p>

<p>meth.
Meestal worden support-acts uitgekozen om het publiek een beetje warm te spelen voor de échte act. Rustig aan. Vooral niet té hard. Meth. heeft daar schijt aan. Deze gasten zijn niet helemaal uit Chicago gekomen om zich in te houden. Hun sound is verreweg de meest explosieve die je vanavond zult horen. Experimentele metal vol gure hoosbuien van kletterende noise. Keihard, maar niet zomaar een ordinaire sloopploeg. Een obscuur metalforum noemde ze treffend ‘het muzikale equivalent van een arthouse-horrorfilm’. Wij pakken de popcorn vast.</p>

<p>Boneflower
Nóg zo’n band die je eigenlijk niet met goed fatsoen een voorprogramma kan noemen: Boneflower is al een jaar of tien een van de beste posthardcorebands van Spanje. En dat niet alleen, ze zijn ook de lievelingsband van al jouw lievelingsbands. Niet voor niks namen Scowl en Touché Amoré ze al mee op tour, en ook TFOT is groot fan. En binnenkort begrijp je waarom: de band tuigt een enorme wall of sound op, die eerder aan postrock en shoegaze doet denken. De vocals zijn dan weer door-en-door hardcore. Felle screams die door merg en been gaan. Met deze perfecte combinatie tussen brute kracht en melancholie raken ze je op alle juiste plekken.</p> 
    </section>
    <section class='long-html__music-videos'><div class='iframe-wrapper-16-9'><iframe title="The Fall of Troy &quot;F.C.P.R.E.M.I.X.&quot; (Official Music Video)" width="640" height="360" data-cookie-consent-accepted="marketing" data-src="https://www.youtube.com/embed/2iijmj5nB6I?start=3&amp;feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/2iijmj5nB6I?start=3&amp;feature=oembed"></iframe></div><div class='iframe-wrapper-152px'><iframe title="Spotify Embed: The Fall of Troy" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" data-src="https://open.spotify.com/embed/artist/5fuQrhMRYMtoO9uOlFad4P?trackId=7BRD7x5pt8Lqa1eGYC4dzj&amp;utm_source=oembed" src="https://open.spotify.com/embed/artist/5fuQrhMRYMtoO9uOlFad4P?trackId=7BRD7x5pt8Lqa1eGYC4dzj&amp;utm_source=oembed"></iframe></div></section>
    </div>
  