
    <div class='long-html'>
    <section class='long-html__text'>
    
			<p>Na Witte Donderdag en Goede Vrijdag komt Metal-Maandag: een satanisch avondje beuken op de smerigste blackmetal, met Spectral Wound en Lamp of Murmuur! Doe dus maar een schietgebedje – of niet – en spring die allesverzwelgende moshpit in.<strong>&nbsp;</strong></p>
<p><strong>Spectral Wound</strong></p>
<p>Vergeleken met Spectral Wound verbleken alle andere metalbands tot groepjes brave koorknaapjes. Deze onfrisse types uit Canada maken blackmetal van het allergoorste soort. Vol doodskrijsen, betonnen riffgeweld en smoezelige teksten. Onbelemmerd door idealisme of een esotherische houding, komt deze band maar met één missie: een stinkende emmer aan ellende over ons uitstorten. Hun laatste sloopkogel van een album draagt de veelzeggende naam Songs of Blood &amp; Mire. Met de bijna gelijknamige, misschien nog wel grimmiger klinkende tour BLOOD. MIRE. DEATH. 2025, laat de band nu een inktzwart spoor van vernieling door heel Europa achter. Volgende halte: De Helling.</p>
<p>Eigenlijk beschrijft de band z’n eigen muziek nog het allerbest: It’s music for the poisoned, the futile, the debauched and profane. Kun jij jezelf wel vinden in deze fijne karakterschets? Of heb je gewoon zin om een avondje helemaal kapot te gaan? Haal je ticket en stort je in de betonmolen van Spectral Wound.</p>
<p><strong>Lamp of Murmuur</strong></p>
<p>Nóg zo’n onguur gezelschap: Lamp of MurMuur is het gemaskerde blackmetalproject rondom mysterieuze songwriter M. Deze underground-favorite kan steevast rekenen op lyrische recensies van alle obscure metalforums, en wij snappen wel waarom: met z’n onheilspellende combinatie van gothic-synths en beestachtige riffs, bewijst M. waarom hij een van de meest geprezen figuren uit de underground-metalscene is. Met hun nieuwste album Saturnian Bloodstorm op zak, laat Lamp of Murmuur het stormen in De Helling.</p>
<p><strong>De kaartverkoop start 2 december om 10:00</strong></p>

		
    </section>
    <section class='long-html__music-videos'><div class='iframe-wrapper-16-9'><iframe title="Aristocratic Suicidal Black Metal" width="520" height="390" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/htPaP3oP8cw?feature=oembed"></iframe></div><div class='iframe-wrapper-16-9'><iframe title="Conqueror Beyond the Frenzied Fog" width="520" height="390" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/vmIYiQzT9NI?feature=oembed"></iframe></div></section>
    
    </div>
  