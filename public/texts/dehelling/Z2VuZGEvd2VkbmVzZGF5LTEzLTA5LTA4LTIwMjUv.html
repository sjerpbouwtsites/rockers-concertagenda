
    <div class='long-html'>
    <section class='long-html__text'>
     <p>Metalheads, horrorpunks en nachtbrakers! Strap jezelf vast, want Wednesday 13 komt vanuit de krochten van de hel naar De Helling. Wednesday 13, het alter ego van Joseph Michael Poole, staat bekend mij zijn bloedstollende shows. Hij bouwt een duistere wereld vol horrorpunk, waar gitaarriffs als kettingzagen door je ziel snijden en je nachtmerries op sprookjes gaan lijken.</p>
<p>Wednesday 13 staat bekend om zijn theatrale, macabere optredens die op het snijpunt van shockrock, horror en pure chaos balanceren. De Amerikaanse frontman is absoluut geen nieuwkomer meer. In 1992 hulde hij voor het eerst een publiek in zijn schaduw, waarna hij niet meer van het podium was weg te denken. Als frontman van Murderdolls reisde hij samen met Joey Jordison (Slipknot) de wereld rond.</p>
<p>Of je nu een diehard fan bent of gewoon op zoek naar een avond vol adrenaline, dit is je uitnodiging om een avond de gitzwarte duisternis te omarmen.</p> 
    </section>
    
    </div>
  