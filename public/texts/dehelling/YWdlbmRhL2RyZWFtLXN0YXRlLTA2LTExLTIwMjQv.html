
    <div class='long-html'>
    <section class='long-html__text'>
    
			<p>Droomden ze? De vier leden van de Welshe posthardcoreband Dream State, toen ze in 2018 keihard doorbraken? Met hun intense sound en emo-lyrics veroverde de post-hardcoreband de harten van fans door de hele UK, en ook de Britse muziekpers was lyrisch: door rockbijbel Kerrang! werd de band zelfs uitgeroepen tot meest veelbelovende band van het jaar. Een droomstart, dus. Maar toen de stofwolken een beetje waren opgetrokken, volgde er een oorverdovende stilte.</p>
<p>Na het uitbrengen van hun debuutalbum Primrose Path, verdween Dream State voor meer dan drie jaar van de radar. Na een welverdiende pauze en een personele wissel, keerde de band in 2023 terug. “We didn’t want it to die, the music’s too good” verklaart bassist Jake Bowen in een interview. En daarin kun je hem natuurlijk alleen maar gelijk geven. Dit jaar verscheen Still Dreaming, een mini-album dat ons nog eens fijntjes herinnert aan wat deze band nou zo goed maakt: een perfecte mix van explosie, energie en melodie.</p>
<p>Het is duidelijk: Dream State heeft nog steeds grote dromen. En de tijd is gekomen om die waar te maken. Na een tweede doorbraak in de UK komt de band naar Europa voor een headlinetour. Op 6 november komt Dream State naar De Helling – herboren en uitgeslapen – om ons alle hoeken van de zaal te laten zien.</p>
<p>De kaartverkoop start op woensdag 19 juni om 11:00.</p>
		
    </section>
    <section class='long-html__music-videos'><div class='iframe-wrapper-16-9'><iframe title="Dream State - Primrose [Official Music Video]" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/LUP0NjzDLPY?feature=oembed"></iframe></div><div class='iframe-wrapper-16-9'><iframe title="Dream State - Still Dreaming (Official Music Video)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/baOfrx6wq78?feature=oembed"></iframe></div><div class='iframe-wrapper-152px'><iframe title="Spotify Embed: Dream State" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/3PPxT6AXgPvvajfvP1LQtw?si=8cEkFQTrQ4Gcl6rzNzj5fw&amp;utm_source=oembed"></iframe></div></section>
    
    </div>
  