
    <div class='long-html'>
    <section class='long-html__text'>
     <p>We kunnen er niet meer omheen: nu metal is terug! De wereldwijde golf aan zeroes-nostalgie heeft ook de metal bereikt. Aan het front van deze nu-metal revival (nu-nu metal?) staat Tetrarch: een viertal uit Atlanta dat het genre eigenhandig uit het verdomhoekje sleept. Hoe dat klinkt? Als Linkin Park en Korn in hun prime, met furieuze riffs, grootse meezingrefreinen en persoonlijke teksten vol teen angst.</p>
<p>Tetrarch staat bekend als een van de next big things in de metal, maar stiekem gaat deze band al een tijdje mee. Op de middelbare school speelden ze al garages aan gort. In 2015 verkaste de band naar Los Angeles en knokte zich via talentenshows en diy-gigs naar een platendeal. Sindsdien ging het snel. Het album Unstable betekende hun absolute doorbraak, en bevestigde Tetrarch’s status als redders van de nu-metal.</p>
<p>Begin mei brengt de band z’n langverwachte nieuwe album Ugly Side of Me uit. Hun zomer is volledig dichtgetimmerd met festivalshows, maar Tetrarch kon nog wel een gaatje vinden voor hun eerste Nederlandse show ooit. Draai je New Era-pet dus maar vast achterstevoren, want op 22 juni komen ze De Helling slopen alsof het 1998 is/</p> 
    </section>
    <section class='long-html__music-videos'><div class='iframe-wrapper-16-9'><iframe title="TETRARCH - Never Again (Parasite) (Official Video) | Napalm Records" width="640" height="360" data-cookie-consent-accepted="marketing" data-src="https://www.youtube.com/embed/yLFNdIRwng4?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/yLFNdIRwng4?feature=oembed"></iframe></div><div class='iframe-wrapper-152px'><iframe title="Spotify Embed: Tetrarch" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" data-src="https://open.spotify.com/embed/artist/5e43m4iYsZF54tHcJNAVU2?trackId=4TsmezEQVSZNNPv5RJ65Ov&amp;utm_source=oembed" src="https://open.spotify.com/embed/artist/5e43m4iYsZF54tHcJNAVU2?trackId=4TsmezEQVSZNNPv5RJ65Ov&amp;utm_source=oembed"></iframe></div></section>
    </div>
  