
    <div class='long-html'>
    <section class='long-html__text'>
    
			<p>Uit de diepste krochten van de underground presenteren we <strong>Bad Breeding</strong> en <strong>Uniform</strong>! Op 6 oktober late deze twee verwoestende bands je trommelvliezen klapperen met splijtende hardcore en noise. Beide bands brengen binnenkort een nieuw album uit, en dat vieren ze met een slooptocht langs de Europese podia.</p>
<p>“Living in a town where nothing really happens, except nothingness itself,” zo blaft <strong>Bad Breeding</strong>-zanger Chris Dodd in het nummer Age of Nothing. Nee, het slaperige Stevenage is nou niet bepaald de meest bruisende stad van de UK. Om zich toch een beetje levend te voelen, zocht Bad Breeding z’n adrenaline in razende oldskool-hardcorepunk a la Crass en Black Flag. Bewapend met gitaar, drums en een grote muil bevecht dit drietal de saaiheid van het bestaan. En met succes, want een Bad Breeding-show kun je met duizenden adjectieven omschrijven, maar saai is er niet één van. Dodd en zijn maten slaan je om de oren met explosies van noise en felle maatschappijkritiek, totdat je naar adem happend de zaal verlaat.</p>
<p>Iets meer dan tien jaar geleden besloten drie vooraanstaande figuren uit de Brooklyn-hardcorescene hun krachten te bundelen. Een monster was geboren. Industrieel kabaaltrio <strong>Uniform</strong> heeft zelfs voor hardcorebegrippen wel een heel genadeloze sound, vol metal-invloeden en grimmige thematiek. Neem bijvoorbeeld de clip van Dispatches From The Gutter, die opent met de woordenboekdefinitie van de term self immolation. Deze luidt als volgt: ‘The action of setting fire to oneself, especially as a form of protest’. Duistere shit, dus. Om hun boodschap te verkondigen zet Uniform niet alleen zichzelf, maar hele popzalen in de fik (figuurlijk natuurlijk hè, al scheelt het niet veel). Met hun loodzware gitaargeweld laten deze Amerikaanse metaalbewerkers geen spaan heel van onze zaal.</p>
		
    </section>
    <section class='long-html__music-videos'><div class='iframe-wrapper-16-9'><iframe title="BAD BREEDING - REBUILDING" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/vZ5siriMg0U?feature=oembed"></iframe></div><div class='iframe-wrapper-152px'><iframe title="Spotify Embed: Bad Breeding" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/781vvvQYKgDjg3i90b7vtV?si=BcLvay2DQoaksVtE2lI-RA&amp;utm_source=oembed"></iframe></div><div class='iframe-wrapper-16-9'><iframe title="Uniform &amp; The Body - Penance (Official Audio)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/J3B7aEQMN_0?feature=oembed"></iframe></div><div class='iframe-wrapper-152px'><iframe title="Spotify Embed: Uniform" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/3TaLdYu9rA6H364ROYMmvF?si=CbMnxW66RiODruyeLFaRAw&amp;utm_source=oembed"></iframe></div></section>
    
    </div>
  