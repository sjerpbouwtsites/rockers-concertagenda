
    <div class='long-html'>
    <section class='long-html__text'>
     <p>Een vuige versmelting van djent, symfo en metalcore met een zwaarmoedig emo-randje: dat is het geluid van Phantom Elite, een internationaal gezelschap geboren in het Limburgse Reuver. Gitarist/songwriter Sander Gommans (ex After Forever) verzamelde een aantal jonge, talentvolle muzikanten om het materiaal van zijn project HDK live te spelen. Niet wetende dat hij een monster zou creÃ«ren, dat al snel een eigen wil kreeg.</p>
<p>Intussen zijn we twee albums en een uitgebreide Europese tour verder, en staat Phantom Elite stevig op de internationale metalkaart. Komende zomer delen ze weer een aantal line-ups met absolute zwaargewichten als Within Temptation en Mastodon, maar eerst komen ze naar De Helling voor een exclusieve releaseshow van hun nieuwe EP. Fan van Spiritbox, Amaranthe, Muse en het moderne Within Temptation? Omcirkel 22 mei dan met bloed in je agenda, en kom dit checken!</p>
<p>Met supportact REFORMIST, deze Nederlandse metalband combineert krachtige grooves, melodieuze en sfeervolle passages, meedogenloze riffs en diepgaande vocalen. Hun sound is een dynamische mix van progressieve metal met meeslepende ritmes en aanstekelijke, groovende elementen.</p> 
    </section>
    
    </div>
  