
    <div class='long-html'>
    <section class='long-html__text'>
    
			<p>Duitstalige Blackened deathmetal, met oorlogsthematiek… Kan het nóg grimmiger dan Kanonenfieber? Uh, nein. In zijn soloproject neemt de raadselachtige Noise – bekend van Leiþa en Non Est Deus – ons mee terug naar de koude loopgraven van de Eerste Wereldoorlog. In zijn teksten beleef je de verschrikkingen door de ogen van soldaten, en de ratelende blastbeats en grof gitaargeschut geven je het gevoel dat je midden op het slagveld staat.</p>
<p>Kanonenfieber werd geboren toen Noise op de dagboeken van zijn overgrootvader stuitte, die aan de frontlinie vocht tijdens de Eerste Wereldoorlog. Een dikke eeuw later zorgt Noise ervoor dat dit verhaal, en daarmee dat van duizenden andere soldaten, in leven blijft. Een verhaal dat in deze roerige tijden relevanter lijkt dan ooit.</p>
<p>Samen met een aantal vrienden produceerde hij – volledig diy – het debuutalbum Menschenmühle en zette hij een liveshow op poten: een bombastisch spektakel inclusief kostuums en geweren. Een soort deathmetal-Soldaat van Oranje dus. Alleen dan met goeie muziek. Zet je helm dus maar op en stort je in het strijdgewoel van Kanonenfieber.</p>
		
    </section>
    <section class='long-html__music-videos'><div class='iframe-wrapper-16-9'><iframe title="Kanonenfieber - Die Feuertaufe  (Live at DEMM)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/ZbaA_ibHMS0?feature=oembed"></iframe></div><div class='iframe-wrapper-16-9'><iframe title="Kanonenfieber - Grabenlieder" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" src="https://www.youtube.com/embed/pnBtSfLtVBo?feature=oembed"></iframe></div><div class='iframe-wrapper-152px'><iframe title="Spotify Embed: Kanonenfieber" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/5VI8SBEX7uSvoHsdI5xNVJ?si=bLBTwsG3R0qXKDjT93aR-A&amp;utm_source=oembed"></iframe></div></section>
    
    </div>
  