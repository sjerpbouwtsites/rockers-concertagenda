
    <div class='long-html'>
    <section class='long-html__text'>
     <p>Bluesrockformatie Band of Friends werd in 2012 opgericht door basgitarist en vocalist Gerry McAvoy, nadat hij zijn liefde voor de muziek die hij speelde met Rory Gallagher had herontdekt.</p>
<p>McAvoy raakte verslingerd aan de blues toen hij per ongeluk een nummer van Muddy Waters hoorde in zijn lokale platenzaak – deze muziek heeft Gerry nog altijd in zijn greep. Aanvankelijk had hij samen met zijn vriend Brendan ONeill de band Pride gevormd, later veranderde deze in progrockband Deep Joy. Met deze formatie vertrok hij uiteindelijk vanuit thuishaven Belfast naar Londen – waar ook Rory Gallagher naartoe was getrokken met diens band Taste. </p>
<p>Deep Joy belandde al snel bij hetzelfde boekingskantoor als Taste en het duurde dan ook niet lang voor Gerry en Rory elkaar steeds beter leerden kennen. Eind 1970 was het klaar voor zowel Taste als Deep Joy en niet lang daarna kreeg Gerry een belletje: Rory Gallagher wilde graag een bijdrage van McAvoy op zijn nieuwe plaat. Het was het begin van een twintigjarige samenwerking.&nbsp;</p>
<p>Na 1991 scheidden hun wegen, maar het vlammetje bleef bij McAvoy altijd in waakstand. Na wat muzikale omzwervingen met voornamelijk punkbluesformatie Nine Below Zero heeft Gerry McAvoy het geweldige Band of Friends bij elkaar verzameld, te weten:</p>
<p>Band of Friends</p>
<p>Gerry McAvoy – bas, vocalsStephen Graf – gitaar, vocalsDavid Cowan – keysBrendan O’Neill – drums</p> 
    </section>
    <section class='long-html__music-videos'><div class='iframe-wrapper-16-9'><iframe title="Band of Friends - Bad Penny" src="https://www.youtube.com/embed/ndackPLnYic?feature=oembed&amp;enablejsapi=1" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="" data-width="640" data-height="360" data-ratio="1.7777777777777777" class="w-full" style="height: 213.75px;" id="youtube-player-43368" data-gtm-yt-inspected-15="true"></iframe></div></section>
    </div>
  