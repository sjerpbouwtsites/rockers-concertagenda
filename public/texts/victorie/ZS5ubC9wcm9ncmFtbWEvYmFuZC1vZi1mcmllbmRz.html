<div class="long-html">
    <section class="long-html__text">
        <p>
            Bluesrockformatie Band of Friends werd in 2012 opgericht door
            basgitarist en vocalist Gerry McAvoy, nadat hij zijn liefde voor de
            muziek die hij speelde met Rory Gallagher had herontdekt.McAvoy
            raakte verslingerd aan de blues toen hij per ongeluk een nummer van
            Muddy Waters hoorde in zijn lokale platenzaak - deze muziek heeft
            Gerry nog altijd in zijn greep. Aanvankelijk had hij samen met zijn
            vriend Brendan ONeill de band Pride gevormd, later veranderde deze
            in progrockband Deep Joy. Met deze formatie vertrok hij uiteindelijk
            vanuit thuishaven Belfast naar Londen - waar ook Rory Gallagher
            naartoe was getrokken met diens band Taste.&nbsp;Deep Joy belandde
            al snel bij hetzelfde boekingskantoor als Taste en het duurde dan
            ook niet lang voor Gerry en Rory elkaar steeds beter leerden kennen.
            Eind 1970 was het klaar voor zowel Taste als Deep Joy en niet lang
            daarna kreeg Gerry een belletje: Rory Gallagher wilde graag een
            bijdrage van McAvoy op zijn nieuwe plaat. Het was het begin van een
            twintigjarige samenwerking.&nbsp;Na 1991 scheidden hun wegen, maar
            het vlammetje bleef bij McAvoy altijd in waakstand. Na wat muzikale
            omzwervingen met voornamelijk punkbluesformatie Nine Below Zero
            heeft Gerry McAvoy het geweldige Band of Friends bij elkaar
            verzameld, te weten:Band of FriendsGerry McAvoy - bas, vocalsStephen
            Graf - gitaar, vocalsDavid Cowan - keysBrendan O'Neill - drums
        </p>
        <div class="readmore-ext">
            <div class="clearfix"></div>
        </div>

        <!-- MEDIA -->

        <div class="cookieconsent-optout-marketing">
            Accepteer
            <a href="javascript:Cookiebot.renew()">marketing cookies</a> om de
            video te bekijken.
        </div>
    </section>
</div>
