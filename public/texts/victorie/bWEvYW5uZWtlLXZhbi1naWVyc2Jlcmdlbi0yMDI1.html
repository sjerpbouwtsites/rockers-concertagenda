
    <div class='long-html'>
    <section class='long-html__text'>
    
        
        <p>Sinds Nederland in de jaren negentig kennis maakte met <strong>Anneke van Giersbergen</strong>, als vocaal en visueel boegbeeld van The Gathering, heeft ze haar naam gevestigd als een van de meest veelzijdige zangeressen van ons land. Met haar krachtige én kwetsbare stemgeluid, songwritingskills en vele samenwerkingen met nationale en internationale artiesten, heeft ze inmiddels een succesvolle solocarrière opgebouwd.Niet voor niets werd ze in 2019 onderscheiden met de Buma ROCKS! Export Award, een erkenning en blijk van waardering voor haar succes in het buitenland. Al dertig jaar geniet ze van het mooie en uitdagende muzikantenbestaan, wat ze beschouwt als een droombaan.Begin 2021 verscheen haar openhartige soloalbum The Darkest Skies Are The Brightest, later dat jaar deed Anneke mee aan het populaire televisieprogramma Beste Zangers, waarin ze veel indruk maakte bij een breed publiek.Sinds enkele maanden schrijft Anneke volop nieuwe muziek. Haar energieke achtkoppige band speelt hierbij een belangrijke rol, zowel in de studio als op het podium. De eerste songs zullen begin 2025 online verschijnen in de vorm van een EP, vrijwel direct gevolgd door een Nederlandse clubtour.Anneke zegt: “Mijn nieuwe muziek klinkt weer wat steviger en bevat een paar verrassende jaren 80-elementen, zoals synthesizers en galmende drums, maar er zijn zeker ook rockende gitaren te horen!”Naast dit nieuwe materiaal spelen Anneke en band een reeks hoogtepunten uit haar omvangrijke oeuvre.Support: <strong>Ebony Buckle</strong>Ebony Buckle is een conceptuele popartiest uit Londen, oorspronkelijk afkomstig uit Townsville, Australië. Ze schrijft en treedt op met haar man, muzikant en producer Nick Burns. Met haar muziek houdt Ebony zichzelf en de wereld een spiegel voor en weerspiegelt de menselijke behoefte en worsteling om erbij te horen of eruit te breken.Ebony's debuutalbum Disco Lasers kwam uit in 2021 en kreeg lovende kritieken. Het album is een verzameling audiovisuele verhalen geïnspireerd door volksverhalen en het kruispunt tussen fictie en wetenschap.De unieke stem van Ebony werd voor het eerst erkend in het BBC-drama Inspector George Gently, waar ze een versie van Silver Dagger vertolkte die nummer 1 bereikte in de iTunes World Music Charts.Tijdschema:19:15 - Deur open19:45 - Aanvang Ebony Buckle20:45 - Aanvang Anneke van Giersbergen</p>
        <div class="readmore-ext">
           
          <div class="clearfix"></div>
        </div>
        
        
        
        
        
        
        <!-- MEDIA -->
        






        
        
      
    </section>
    
    </div>
  