
    <div class='long-html'>
    <section class='long-html__text'>
    
        
        <p>De iconische band <strong>Neuk! </strong>viert volgend jaar hun 30-jarig jubileum. Sinds hun oprichting in 1995 laat de band op hun klassieke albums en via energieke optredens bij een alsmaar groeiende groep fans een blijvende indruk achter met hun unieke mix van gitaargeweld en Nederlandstalige teksten.Nederland maakte voor het eerst kennis met Neuk! via de track "Volwassen" op Def P's compilatie-album "De Posse Deel Twee", waarop onder meer de Osdorp Posse en de Spookrijders te horen waren. In 1997 bracht de band hun debuutalbum Dopeheid Troef uit, dat in ondergrondse kringen binnen de kortste keren werd omarmd en zelfs een ware cultstatus verwierf, mede door nummers als "Je Beste Vriend", "Bloesjesman" en "Nooit Meer Draaien". In de jaren die volgden verschenen platen met klinkende namen als "Tot De Schijt Ons Doodt", "Het Nadeel Van De Twijfel", "Bloedend Hard" en de meest recente release, de EP "Ongeregeld Heden". Het volgende album staat gepland voor 2025 en zal de treffende titel "Een Plaat Voor Je Kop" meekrijgen.Live is Neuk! sinds jaar en dag een zeer graag geziene gast op de Nederlandse podia. Met frontmannen Bas en Carsten als aanjagers serveert de band vol overgave hun typerende cocktail van splijtende riffs, groovende basloops en nietsontziende teksten. Na een recente reeks uitverkochte clubshows en een knallende podiumafsluitende show op de afgelopen editie van Pitfest is Neuk! meer dan klaar om samen met de fans de afgelopen drie decennia te vieren.<strong>69 Charger</strong>Op 6 sept verscheen het nieuwe album Klokgebouw Live Session op vinyl via sonic Rendevous. Dit is garage Rock N Roll geserveerd door een band in de beste vorm sinds hun start in 1999. Vijtien nummers opgenomen op een avond, gespeeld met hart ziel en maximale energie.&nbsp;Ze wiilen graag mee doen met Neuk! Voordat de band vertrekt Naar Brazilië en Argentinië voor live shows.<strong>Skroetbalg</strong>Deze Drentse punkrockers presenteerden via Suburban Records in een uitverkocht De Lijst in Hoogeveen hun langverwachte debuutalbum ‘Geen Toeval’. De plaat bevat twaalf onweerstaanbare en kats kapot-eigenwijze punkrock pareltjes met in het Drents gezongen teksten, melodieus en furieus maar ook eigenzinnig en vol branie en bravoure. De release wordt gepromoot met een uitgebreide tour door Nederland en uiteraard zijn de mannen van Skroetbalg ook al weer druk bezig met de organisatie van de derde editie van hun eigen Skroetfest.</p>
        <div>
           
          <div></div>
        </div>
        
        
        
        
        
        
        <!-- MEDIA -->
        <div>
  Accepteer <a href="javascript:Cookiebot.renew()">marketing cookies</a> om de video te bekijken.
</div>






<div>
  Accepteer <a href="javascript:Cookiebot.renew()">marketing cookies</a> om de video te bekijken.
</div>






<div>
  Accepteer <a href="javascript:Cookiebot.renew()">marketing cookies</a> om de video te bekijken.
</div>







        
        
      
    </section>
    <section class='long-html__music-videos'><div class='iframe-wrapper-generiek'><iframe data-cookieblock-src="https://www.youtube-nocookie.com/embed/gLBJ4WiFnzI?si=AASdbiXKe4ZL1TZ9" data-cookieconsent="marketing" class=""></iframe></div><div class='iframe-wrapper-generiek'><iframe data-cookieblock-src="https://www.youtube-nocookie.com/embed/WQZ8fkYUrUE?si=3dN7gRe6GacG1JSu" data-cookieconsent="marketing" class=""></iframe></div><div class='iframe-wrapper-generiek'><iframe data-cookieblock-src="https://www.youtube-nocookie.com/embed/ZQ3-j6DlCIw?si=EN6CjEXBrejyxmAO" data-cookieconsent="marketing" class=""></iframe></div></section>
    
    </div>
  