<div class="long-html">
    <section class="long-html__text">
        <p>
            Manfred Mann heeft al ruim 50 jaar ervaring in de muziekindustrie en
            was dan ook getuige van ongeveer alle grote veranderingen die de
            business heeft doorgemaakt. Hij heeft zijn carrière al meerdere
            malen met succes opnieuw leven ingeblazen – zo ging hij mee met de
            60s popstroming, experimenteerde hij met jazzrock en lanceerde
            uiteindelijk zijn eigen progband,
            <strong>Manfred Mann’s Earth Band</strong>, om te ontsnappen aan de
            restricties die popsongs van 3 minuten met zich meebrachten. Toch
            kreeg de formatie het voor elkaar om een aantal flinke hits te
            scoren, inclusief nummer 1 hit ‘Blinded by the Light’. Mann
            (Johannesburg, 1940) leidde zichzelf op tot jazzpianist en verhuisde
            in 1961 naar de UK, om zichzelf verder te ontwikkelen, te ontsnappen
            aan Zuid Afrika, les te geven en te schrijven voor Jazz News. Zijn
            talent kwam aan het licht toen hij met gelijknamige groep
            interpretaties van andermans werk uitbracht: ze scoorden hits met
            originele adaptaties van nummers als ‘Do Wah Diddy Diddy’, ‘Just
            Like A Woman’, ‘Mighty Quinn’ en meer. Na een kort uitstapje naar
            een vertakking van jazzrock waarmee Mann aantoonde zijn tijd ver
            vooruit te zijn, kwam hij uiteindelijk per toeval in de Britse
            progrock beweging van eind jaren ’60 terecht. Deze stroming bood
            ruimte aan keyboard- en gitaarvirtuozen, vaak door middel van
            langere nummers, een expressieve manier van spelen en zware muzikale
            statements met betekenisvolle lyrics. Hoewel zijn band werd
            opgericht zonder richtlijnen of specifieke ideeën en met als enige
            doel om gewoon te spelen waar ze zin in hadden paste deze aanpak
            precies in het straatje van de progrock stroming. In 1971 was daar
            Manfred Mann’s Earth Band, welke zo goed als direct op tour ging en
            daarmee een onuitwisbare indruk maakte. De formatie kreeg al snel de
            reputatie van uitmuntende liveband en bracht in korte tijd een hele
            rits aan albums uit. Het grootste succes kwam met ‘The Roaring
            Silence’ in 1976. Dit album bevat een interpretatie van Bruce
            Springsteen’s “Blinded By The Light” welke uitgroeide tot absolute
            wereldhit.
        </p>
        <div>
            <div></div>
        </div>

        <!-- MEDIA -->
    </section>
    <section class="long-html__music-videos">
        <div class="iframe-wrapper-152px">
            <iframe
                src="https://open.spotify.com/embed/artist/2utNxkLhreF1oIfO8kQT3q?utm_source=generator"
                loading="lazy"
                class=""
            ></iframe>
        </div>
    </section>
</div>
