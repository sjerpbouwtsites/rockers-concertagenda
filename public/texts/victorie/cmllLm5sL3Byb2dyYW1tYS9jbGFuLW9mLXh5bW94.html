<div class="long-html">
    <section class="long-html__text">
        <p>
            Sinds hun ontstaan in 1982 in Nederland, is
            <strong>Clan of Xymox</strong> altijd in verandering geweest, in een
            zoektocht om zichzelf constant te blijven uitdagen. BBC’s John Peel
            noemde ze Dark Wave pioniers en fans wereldwijd zijn het erover eens
            dat XYMOX echt iets bijzonders is. De band wordt gevoed door
            elektronische muziek, maar is altijd vastberaden om een geluid neer
            te zetten dat compleet eigen is. Clan of Xymox heeft sinds ze
            tekenden bij 4AD(UK) en later bij Universal Music in aanhoudend
            tempo tijdloze hit- en cultalbums uitgebracht. Momenteel zijn ze
            ondergebracht bij toTrisol (EU) en Metropolis Records (USA). De
            teller staat op maar liefst 18 studio albums, een remix en live
            album, een ‘Best Of’ en zelfs een coveralbum met daarop vertolkingen
            van artiesten waar frontman Ronny Mooring door werd beïnvloed.Het
            album ‘Limbo’ uit 2021 komt voort uit Ronny’s perspectief op de
            pandemie – het resultaat is een sterk staaltje moderne dark wave dat
            het kenmerkende geluid van Clan of Xymox weer een stukje heeft
            uitgebreid. Begin juni verscheen de opvolger 'Exodus', een plaat met
            tien nieuwe anthems van sublieme duisternis. We dansen recht op de
            afgrond af, maar gelukkig dansen we nog - zo luidt de boodschap van
            de plaat.&nbsp;Vandaag de dag tourt de band nog regelmatig
            wereldwijd, zowel in arena’s als in clubtours. Dit is je kans om ze
            live in actie te zien, of het nou gaat om een wederzien, of een
            eerste ontmoeting.Support: <strong>The Essence</strong>The Essence
            is een Rotterdamse new wave band, met invloeden van alternative,
            gothic, rock en pop. De formatie zag het licht in 1984 en tekende
            niet snel daarna bij het Britse label Midnight Music. Het
            resulteerde een jaar later in het verschijnen van hun debuutplaat
            Purity - het album werd goed ontvangen in zowel Nederland en
            Duitsland en hun tweede single 'The Cat' was geliefd bij menig
            radio- en club DJ.&nbsp;De populariteit van The Essence groeide met
            het uitbrengen van de opvolgende albums - het duistere vierde album
            Nothing Lasts Forever bracht ze de oversteek naar Japan en de VS en
            tot op de dag van vandaag wordt The Essence geluisterd en
            gewaardeerd over de hele wereld. Inmiddels is het vier decennia
            later en het is duidelijk dat de band de tand des tijds met vlag en
            wimpel heeft doorstaan.&nbsp;Tijdschema:19:30 - Deur open20:00 -
            Aanvang The Essence21:00 - Aanvang Clan of Xymox
        </p>
        <div class="readmore-ext">
            <div class="clearfix"></div>
        </div>

        <!-- MEDIA -->
    </section>
</div>
