
    <div class='long-html'>
    <section class='long-html__text'>
     <p>Junkyard 30 mei: Dit wil je niet missen!</p>
<p>De hardste drum &amp; bass-editie van het jaar staat voor de deur, en de line-up liegt er niet om. Internationale grootheden en opkomend talent vullen de zaal bij het altijd vernieuwende Junkyard. Verwacht lompe drops en een sfeer die je nergens anders vindt. Van 21:30 tot 04:00 draait alles om energie.</p>
<p>De headliners? Die gaan het slopen. Niemand minder dan de Australische Yussi, de Engelse legende El Pablo en de Belgische jump-up specialist Atmos staan aan het roer. Voor Yussi is dit extra bijzonder: hij is voor het eerst in Europa als onderdeel van zijn debuuttour.</p>
<p>En Atmos? Die heeft de afgelopen tijd flink aan zijn sound gesleuteld en staat inmiddels bekend om zijn kenmerkende “kikkergeluiden” – een stijl die je eigenlijk live moet meemaken.</p>
<p>Verder kun je Comet verwachten, bekend van Embers, en een sterke mix van internationaal en lokaal talent, waaronder Aurelis, Subtly en Vaporescent. Vaporescent gaat bovendien b2b met de Rotterdamse Poons, die naast draaien ook zijn eigen event Darkmode organiseert.</p>
<p>Junkyard is meer dan een feest. Het is een plek voor iedereen die leeft voor muziek en energie. Of je nou voor het eerst komt of er al jaren bij bent, je bent welkom. 30 mei wordt eentje om niet te missen.</p> 
    </section>
    
    </div>
  