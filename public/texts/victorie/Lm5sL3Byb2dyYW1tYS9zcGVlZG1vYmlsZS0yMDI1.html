<div class="long-html">
    <section class="long-html__text">
        <p>
            Wat krijg je als je zanger/gitarist Jeroen Haamers, de frontman van
            Batmobile, de hardst rockende Rock &amp; Roll band van Nederland, in
            één ruimte stopt met drummer Bart Nederhand en bassist Bart Geevers,
            de ritmesectie van die andere hardst rockende band van Nederland,
            Peter Pan Speedrock? Juist...Speedmobile! Wat eind 2018 begon als
            een eenmalig optreden waarbij Motörhead klassiekers gespeeld werden
            tijdens een herdenkingsshow voor Lemmy, is nu uitgegroeid tot een
            volwaardige band die klaar staat om met snoeihard materiaal vriend
            en vijand te verbazen. Het startsein werd in 2020 al gegeven door de
            single Devil Of Rock &amp; Roll gevolgd door de release van de
            gelijknamige EP. Die EP werd door Music on Vinyl uitgebracht op rood
            transparant vinyl in een gelimiteerde oplage van 1000 genummerde
            exemplaren. Maar daar bleef het natuurlijk niet bij! Want vervolgens
            gaf Speedmobile opnieuw gas en er volgde een full length album met
            de titel Supersonic Beat Commando. Dit najaar is hun gloednieuwe
            album Demolition Town uitgekomen en dat schreeuwt natuurlijk om een
            tour!
        </p>
        <div>
            <div></div>
        </div>

        <!-- MEDIA -->
    </section>
    <section class="long-html__music-videos">
        <div class="iframe-wrapper-152px">
            <iframe
                src="https://open.spotify.com/embed/artist/15qfmszEuUlcKcPcwt5P05?utm_source=generator"
                loading="lazy"
                class=""
            ></iframe>
        </div>
    </section>
</div>
