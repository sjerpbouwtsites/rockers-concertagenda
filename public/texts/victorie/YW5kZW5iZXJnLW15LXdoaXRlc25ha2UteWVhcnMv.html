
    <div class='long-html'>
    <section class='long-html__text'>
     <p>Adrian Vandenberg: “My Whitesnake Years”</p>
<p>Gitaarlegende Adrian Vandenberg brengt een ode aan zijn Whitesnake jaren. In 2025 is het 35 jaar geleden dat Whitesnake tourde in het kader van het Slip of the Tongue album, een inmiddels legendarische wereldtournee deed met als hoogtepunt de iconische ‘Whitesnake at Donington’ show.</p>
<p>Na het succes van Adrians eerdere My Whitesnake Years tour in 2025 in Nederland, Amerika en het Verenigd Koninkrijk, keert hij in november nog één keer terug onder deze noemer.</p>
<p>Adrian Vandenberg brak in 1982 internationaal door met zijn eigen band Vandenberg. De single “Burning Heart” werd een wereldwijde hit en legde de basis voor succesvollealbums zoals Heading For A Storm (1983) en Alibi (1985). Met Vandenberg tourde hij met grote namen zoals Ozzy Osbourne, Kiss, Rush, Scorpions en Michael Schenker.</p>
<p>In 1987 werd hij de nieuwe lead-gitarist van Whitesnake en speelde de beroemdegitaarsolo op de nummer-1 hit in de USA, ‘Here I Go Again’, van het 8x-platina albumWhitesnake/1987. Als vaste waarde binnen Whitesnake schreef Vandenberg het volledige platina-album Slip of the Tongue (1989) en deelde hij het podium met gitarist Steve Vai tijdens de wereldwijde tour. Zijn samenwerking met David Coverdale resulteerde in het album Restless Heart en talloze optredens over een periode van twaalf jaar, ook vastgelegd op het akoestische live-album Starkers in Tokyo, als duo met DavidCoverdale.</p>
<p>In 2013 lanceerde hij het succesvolle Vandenberg’s MoonKings, met als hoogtepunten de albums MoonKings (2014), MK II (2017) en Rugged and Unplugged (2018). In 2020 maakte Vandenberg een come-back met zijn gelijknamige band, dit keer in een geheel nieuwe bezetting. De albums ‘2020’ en ‘Sin’ bereikten beide de Top 5 van de Nederlandse album-charts en worden bewierookt in de internationale media.</p>
<p>Onder zijn eigen naam Adrian Vandenberg maakt de in Den Haag geboren rasmuzikant nu een uniek uitstapje naar zijn gloriejaren met Whitesnake, oude tijden zullen nog één keer herleven.</p> 
    </section>
    
    </div>
  