
    <div class='long-html'>
    <section class='long-html__text'>
    
        
        <p>Op 27 september 2024 verschijnt het debuut soloalbum ‘Shatterproof’ van <strong>Nick Schilder</strong>. Dit album markeert een nieuw hoofdstuk in zijn muzikale carrière en toont zijn veelzijdigheid als artiest. Met ‘Shatterproof’ bewijst Nick dat zijn muziek even sterk en veerkrachtig is als de titel doet vermoeden.Na 17 jaar succes als de ene helft van het populaire duo Nick &amp; Simon, werd Nick nu uitgedaagd om zijn eigen geluid te vinden. 'Shatterproof' is een krachtig en persoonlijk album met 14 nummers, variërend van energieke festival anthems tot tedere akoestische ballads. Dit veelzijdige album vertelt daarbij een inspirerend verhaal. ‘Shatterproof’ weerspiegelt de reis naar een nieuw begin, gekenmerkt door diepe emotie, drive en ongekende passie, vertaald naar meeslepende melodieën en pakkende vocalen. Het is daarmee een muzikale ontdekkingstocht door Nick's gedachten en gevoelens van de afgelopen periode. "Door uitzonderlijk veel tijd in de studio door te brengen, met mijn gitaar op schoot of achter de piano, ben ik met veel inspiratie en toewijding een weg ingeslagen om mezelf opnieuw uit te vinden als muzikant. Het was een intens maar ook belonend creatief proces. Ik ben blij dat ik met dit album, ‘Shatterproof’, het eerste hoofdstuk mag voltooien." Nick's nieuwe muziek heeft inmiddels al de nodige golven gemaakt: de titeltrack 'Shatterproof' bereikte de 12e positie in de Nederlandse airplay charts, en ook de andere singles 'Realize' en 'Dancin' Alone' bereikten daarin de top 40. De opzwepende leadsingle, 'Run', belooft een voortzetting te zijn van het nieuwe geluid, waarin Nick zijn talenten als singer-songwriter combineert met electronische invloeden.Het album is vanaf 27 september 2024 te beluisteren via alle streamingdiensten en verkrijgbaar op CD. Het is nu al mogelijk om het album te pre-saven op de streamingdiensten. Op 15 november verschijnt het album tevens op vinyl en zowel de CD en het vinyl zijn hier nu al vooruit te bestellen. Met de release van het debuut soloalbum ‘Shatterproof’ is het tijd voor Nick zijn eerste clubtour. In het voorjaar van 2025 is hij door heel Nederland te zien met de Shatterproof Clubtour.<strong>Dit is een concert met staanplaatsen.</strong></p>
        <div>
           
          <div></div>
        </div>
        
        
        
        
        
        
        <!-- MEDIA -->
        






        
        
      
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/4pbY2GIsT2jDoVxKqNQcpu?utm_source=generator" loading="lazy" class=""></iframe></div></section>
    
    </div>
  