
    <div class='long-html'>
    <section class='long-html__text'>
    <p>Vijftig jaar nadat punk de muziekwereld op z’n kop zette, blaast Grade 2 het genre nieuw leven in met de ongepolijste energie van old school punk. Recht in het hart van een nieuwe generatie. Hun shows zijn pure explosies van energie. Mis het niet, want deze avond laat je rillen tot in je ribben en zingen tot je stem het begeeft.</p>
<p>Opgegroeid op het eiland Wight begonnen Jack Chatfield Jacob Hull en Sid Ryan al op hun 14e met het naspelen van punkiconen. Tien jaar later presenteren ze hun meesterwerk: het zelfgetitelde album ‘Grade 2’. Vanaf de brute tweesnarige riffs van openingsnummer <em>‘Judgement Day’</em> grijpt de plaat je bij de kraag en laat niet meer los. Grade 2 is een explosieve rit die schopt, schuurt, bevrijdt en verdooft – en daarmee alles belichaamt wat punk anno nu moet zijn.</p>
Support: STiCKFiGS<p>STiCKFiGS is een power trio uit Den Haag dat voortvloeide uit de op 90's poppunk geïnspireerde band Fexet. Ze werden al opgemerkt door Fat Mike van NOFX tijdens Lowlands, waarna de band werd uitgenodigd hun voorprogramma te spelen. Met pakkende, snelle en vooral ingenieuze punkliedjes over onderwerpen als vriendschap en nostalgie zetten ze hun muzikale avontuur voort en brengen ze de gloriedagen van vroeger weer helemaal terug in een nieuw jasje.</p>

    </section>
    <section class='long-html__music-videos'><div class='iframe-wrapper-16-9'><iframe width="560" height="315" src="https://www.youtube.com/embed/HhsRypa6d38?si=kBA8lgFJtj0tGKW5" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    </div>
  