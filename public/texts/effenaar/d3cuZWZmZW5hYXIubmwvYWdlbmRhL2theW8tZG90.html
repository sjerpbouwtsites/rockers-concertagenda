
    <div class='long-html'>
    <section class='long-html__text'>
    <p>De avant-gardistische metalband Kayo Dot rondom meesterbrein Toby Driver komt naar Eindhoven voor een zeldzame show. En dat in de intieme The Jack. Ze deden ooit 1 clubshow in 2008, verder waren ze alleen op festivals te zien (Incubate, Roadburn en Complexity).</p>
<p>Fans weten dus al genoeg, maar voor de niet-ingewijden onder ons: multi-instrumentalist Toby Driver is een bezig baasje. Niet alleen heeft hij onder zijn eigen naam een waardige discografie volgeschreven, maar ook met bands als maudlin of the Well, Gregor Samsa, Alora Crucible (in april nog te zien op Roadburn) en ASVA bracht hij muziek uit. Maar zijn meest invloedrijke band is nog altijd Kayo Dot.</p>
Avant-gardistische progmetal<p>ls we het moeten omschrijven noemen we het maar avant-gardistische progmetal, maar eigenlijk is deze muziek niet in woorden te vatten. Het waait uiteen in experimentele rock, post-rock, kamermuziek, jazz, death-, doom- of blackmetal, en dan hebben we nog niet alle invloeden omschreven. Daarom zijn de eerste 2 platen 'Choirs Of The Eye' (2003) en 'Dowsing Anemone With Copper Tongue' (2006) zo geliefd en invloedrijk: het was een compleet vernieuwende uppercut in de metalscene. Maar als je daarna even uitstekende platen als 'Hubardo' (2013), 'Coffins On Io' (2014) of de laatste worp 'Moss Grew On The Swords And Plowshares Alike' (2021) beluisterd, is het elke keer weer een verrassing wat je te horen krijgt. Wij kijken dan ook reikhalzend uit naar de te verschijnen nieuwe plaat 'Every Rock, Every Half-Truth Under Reason'. Weinig bands zijn zo eigenzinnig als Kayo Dot en weinig mensen hebben zo'n creatieve hersenpan als Toby Driver.</p>
<p>Alvast een locker reserveren?</p>Dat doe je via deze link! <!-- --> <p>Vooraf een hapje eten in ons restaurant? Je bent van harte welkom.</p>Bekijk hier onze menukaart en reserveer je tafel<!-- --> 
    </section>
    <section class='long-html__music-videos'><div class='iframe-wrapper-16-9'><iframe width="560" height="315" src="https://www.youtube.com/embed/XfxButjf8Xs?si=X6tCBCc49lXYb7GJ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div><div class='iframe-wrapper-152px'><iframe src="https://open.spotify.com/embed/artist/7g2BjyhRe6aKONYuCdt7zI?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" style="border-radius: 12px;"></iframe></div></section>
    </div>
  