
    <div class='long-html'>
    <section class='long-html__text'>
    <div><div><div><div><p>De muziek van de screamoband Frail Body bestaat uit losgeslagen emoties, aangedreven door dissonante gitaren en supersnel drumwerk. Hun debuutalbum A Brief Memoriam, uitgebracht in 2019, is een ode aan de overleden moeder van zanger/gitarist Paul Schaffer. Songtitels als 'Your Death Makes Me Wish Heaven Was Real' en 'Cold New Home' laten zien dat er droevige verhalen schuil gaan onder die gecontroleerde chaos van het trio, die zich bewegen ergens tussen screamo, post-rock en invloeden van black-metal.</p>
</div></div></div></div><div><div><div><h3>Support: Throwing Bricks</h3></div></div></div><div><div><div><div><p>Throwing Bricks is een metalband uit Utrecht. Dit vijftal levert een vernietigende mix van sludge, hardcore punk, black metal en screamo. De intense teksten, rauwe growls, scherpe hoge krijsen samen met het lage maar melodieuze gitaarwerk dragen allemaal bij aan een gevoel van hopeloosheid. Hoe hard je er ook tegen vecht, weerstand is zinloos. Of je nu houdt van donkere langzaam slepende riffs of krankzinnig snelle blast beats, deze band heeft het allemaal.</p>
</div></div><div><div><div></div></div></div></div></div>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/784827953831910" class="long-html__social-list-link">Facebook event</a></li>
    </ul>
  </nav>
    </div>
  