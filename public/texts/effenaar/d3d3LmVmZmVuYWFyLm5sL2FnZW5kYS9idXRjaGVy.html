
    <div class='long-html'>
    <section class='long-html__text'>
    <div><div><div><div><p>De Belgische speed metal formatie Bütcher timmert de laatste jaren internationaal flink aan de weg en beroert menig zwartgeblakerde ziel die van de oude school houdt. Schijven als Iron Bitch, 45 RPM Metal en 666 Goats Carry My Chariot behoren intussen tot het canon van de underground. Na een lawine aan succesvolle shows en festivals over heel Europa, presenteren ze in Effenaar hun derde album "On Fowl Of Tyrant Wing".</p>
</div></div></div></div><div><div><div></div></div></div><div><div><div><div><p>De energieke band definieert het genre op hun eigen manier en staat bekend om hun waanzinnige live aanwezigheid. Vol roekeloze overgave mixt de band oeroude speed- en thrash metal met NWOBHM, klassieke hardrock en black metal. Ze spuien hun gif door analoge apparatuur en zonder moderne franjes, maar brengen het vol attitude en relevant voor de hedendaagse liefhebber. Metal met de grote M dus; absolute riff-gekte, murder in the front row en vurige live-shows. Dát is Bütcher.</p>

<p><strong>On Fowl Of Tryant Wing</strong></p>

<p>Na het wilde debuut "Bestial Fükkin' Warmachine" en de bejubelde tweede plaat "666 Goats Carry My Chariot", is daar eindelijk het langverwachte vervolg. Op "On Fowl Of Tyrant Wing" duikt de band nog dieper in hun eigen metalen spectrum en trekt alle registers open. Het album komt dit najaar uit en spreekt tot de verbeelding van het legioen hedendaagse metalheads met een voorliefde voor wat de oudere tijdperken van het genre zo magisch maakt. 'Speed Metal Samurai' is een van de nummer op het nieuwe album, deze is al te beluisteren!</p>
</div></div></div></div><div><div><div><h3>Violent Sin</h3></div></div></div><div><div><div><div><p>VIOLENT SIN, afkomstig uit België, werd in 2016 opgericht om de erfenis van heavy metal en haar gevarieerde en diverse vormen te eren en erop voort te bouwen. Hoewel de band zeker inspiratie haalt uit vervlogen tijden, beperken ze zich niet tot wat mensen metal uit de jaren '80 zouden noemen – in hun woorden: “Wij geloven dat echte metal tijdloos is” – en bieden ze nederig en eerbiedig een vervolg aan, en innovatie van wat al hun voorgangers in beweging hebben gezet.</p>
</div></div><div><div><div></div></div></div></div></div><div><div><div><h3>Pentacle</h3></div></div></div><div><div><div><div><p>Sinds 1989 brengt het Brabantse PENTACLE hun oervorm van Death Metal vol overtuiging en enthousiasme ten gehore. Ook De Effenaar heeft de band al meerdere keren op de planken mogen verwelkomen. Na de laatste volledige plaat "Spectre of the Eight Ropes" zijn de heren druk bezig met de voorbereidingen voor een nieuwe release die naar verwachting in 2025 de duisternis zal zien. Voor liefhebbers van de Underground scene zeker iets om naar uit te kijken!</p>
</div></div><div><div><div></div></div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/MF342bwlBm8?si=2aTX12wx7IqY9YZb" title="YouTube video player" referrerpolicy="strict-origin-when-cross-origin" class=""></iframe></div></section>
    
    </div>
  