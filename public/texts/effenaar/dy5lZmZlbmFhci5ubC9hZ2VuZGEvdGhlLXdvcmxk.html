
    <div class='long-html'>
    <section class='long-html__text'>
    <div class="sc-66d1e64c-0 bksCHa"><div class="sc-b5ed905d-0 lpehkL"><div class="sc-fbc9544c-0 bHMbvh"><div class="sc-588929f5-0 cNBkwa"><p>The World Is A Beautiful Place &amp; I Am No Longer Afraid To Die – een bandnaam minstens zo groots als hun muziek – maakt epische, experimentele emo met invloeden uit post-rock en indie. Denk: weidse soundscapes, gelaagde melancholie en een flinke dosis existentiële mijmeringen over verlies, hoop en vervreemding.</p>
</div></div></div></div><div class="sc-6d33986f-0 flJfyJ"><div class="sc-b5ed905d-0 fOHKOj"><div class="sc-fbc9544c-0 ieNogJ"></div></div></div><div class="sc-66d1e64c-0 bksCHa"><div class="sc-b5ed905d-0 lpehkL"><div class="sc-fbc9544c-0 bHMbvh"><div class="sc-588929f5-0 cNBkwa"><p>Sinds hun debuut&nbsp;Whenever, If Ever&nbsp;(2013) groeiden ze uit tot een van de vaandeldragers van de moderne emo-revival, met latere albums als&nbsp;Harmlessness&nbsp;(2015),&nbsp;Always Foreign&nbsp;(2017) en&nbsp;Illusory Walls&nbsp;(2021), waarmee ze hun geluid nog verder uitbouwden. Live is het intens, bezield en een tikje overweldigend. Verplicht voer voor liefhebbers van zowel oude als nieuwe emo: van&nbsp;Sunny Day Real Estate,&nbsp;Title Fight&nbsp;en&nbsp;American Football&nbsp;tot&nbsp;Oso Oso,&nbsp;Pianos Become The Teeth&nbsp;en&nbsp;The Hotelier.</p>
</div></div></div></div><div class="sc-6d33986f-0 flJfyJ"><div class="sc-b5ed905d-0 fOHKOj"><div class="sc-fbc9544c-0 ieNogJ"><h3>Wrong Man</h3></div></div></div><div class="sc-f4c40d17-0 eUJwCF"><div class="sc-b5ed905d-0 dvOzzM"><div class="sc-fbc9544c-0 gIvJtu"><div class="sc-588929f5-0 cNBkwa"><p>Wrong Man werd in 2021 opgericht door een groep vrienden met een gedeelde liefde voor een breed scala aan muziek en een gezamenlijke achtergrond in hardcore/punk. Het resultaat is een geluid dat gedijt op de spanning tussen luide gitaren, subtiele melodieën en een bluesy groove. In hun nummers hoor je invloeden van post-hardcore, post-punk, MTV’s 120 minutes’ alternatieve rock en flarden van Fugazi, Quicksand, Swiz, Rollins Band &amp; The Jesus Lizard terug. Luister zelf en kijk wat je vindt; deze avond zie je ze als support!</p>
</div></div><div class="sc-fbc9544c-0 pHusd"><div class="sc-22a7db5e-0 dQdMcB"><div class="sc-2c8391de-0 jxJeix"></div></div></div></div></div>
    </section>
    
    </div>
  