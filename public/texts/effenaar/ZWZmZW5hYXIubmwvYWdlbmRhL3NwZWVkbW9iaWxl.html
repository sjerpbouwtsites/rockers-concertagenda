
    <div class='long-html'>
    <section class='long-html__text'>
    <div><div><div><div><p>Eindhovense veteranen (en Peter Pan Speedrock leden) Bart en Bartje bestieren ook het trio Speedmobile en daarmee presenteren ze alweer hun tweede volwaardige album. In Effenaar, natuurlijk!</p>
</div></div></div></div><div><div><div></div></div></div><div><div><div><div><p>Wat krijg je als je zanger/gitarist Jeroen Haamers, de frontman van <strong>Batmobile</strong>, de hardst rockende Rock &amp; Roll band van Nederland, in één ruimte stopt met&nbsp;drummer Bart Nederhand en bassist Bart Geevers, de ritmesectie van die andere hardst rockende band van Nederland, <strong>Peter Pan Speedrock</strong>? Juist...<strong>Speedmobile</strong>!</p>

<p>Wat eind 2018 begon als een eenmalig optreden waarbij Motörhead klassiekers gespeeld werden tijdens een herdenkingsshow voor Lemmy, is nu uitgegroeid tot een volwaardige band die klaar staat om met gloednieuw materiaal vriend en vijand te verbazen. Het startsein werd in 2020 al&nbsp;gegeven door de single <strong>Devil Of Rock &amp; Roll</strong>&nbsp;gevolgd door de release van de gelijknamige&nbsp; EP. Die&nbsp;EP werd door Music on Vinyl uitgebracht op rood transparant vinyl in een gelimiteerde oplage van 1000 genummerde exemplaren. Maar daar blijft het natuurlijk niet bij! Want dit najaar geeft Speedmobile opnieuw gas en volgt een full length album met de titel&nbsp;<strong>Demolition Town</strong>.</p>
</div></div></div></div><div><div><div><h3>Support: Tio Gringo</h3></div></div></div><div><div><div><div><p>Deze hillbillies uit Breda kennen een veranderlijk verleden als band. Met verschillende samenstellingen in de afgelopen jaren, bleef de kracht van de band overeind. Zelfs nadat zanger Mo de strijd tegen kanker verloor, kwam de band bij een herdenkingsevenement weer bij elkaar en begon het vuurtje weer te vlammen. Nu in de Effenaar in de oorspronkelijke formatie met een nieuwe, te gekke zanger. Country Trash To The Max!</p>
</div></div><div><div><div></div></div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/6P7b9bfDnmY?si=ZhdzFOR1SjzBpuQN" title="YouTube video player" referrerpolicy="strict-origin-when-cross-origin" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/484039320663277" class="long-html__social-list-link">Facebook event</a></li>
    </ul>
  </nav>
    </div>
  