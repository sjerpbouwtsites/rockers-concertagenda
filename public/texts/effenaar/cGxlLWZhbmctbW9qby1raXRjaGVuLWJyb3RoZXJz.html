
    <div class='long-html'>
    <section class='long-html__text'>
    <div><div><div><div><p>Twee toffe psychedelische rock bands op één avond! Temple Fang, die eerder al in het Stroomhuis stonden, komt nu de Kleine Zaal betoveren. Ze nemen versterking mee in de vorm van Mojo &amp; The Kitchen Brothers.&nbsp;</p>
</div></div></div></div><div><div><div><h3>Temple Fang</h3></div></div></div><div><div><div><div><p>Dit vierkoppig space-rockmonster Temple Fang heeft een enorme live reputatie in binnen- en buitenland. Deze band stonden al eerder in het Stroomhuis, nu komen de heren naar onze Kleine Zaal. Ze maakte al eerder een overwinningsronde langs festivals als Roadburn, Zwarte Cross en meerdere edities van Eurosonic. De heren experimenteren er op los en hebben hun al uitgebreide geluid steeds verder ontwikkeld naar de meest afgelegen hoeken van het muzikale universum. Jazzy intermezzo's, zwoele harmonieën, geestverruimende riffs en volledige body-rock.</p>
</div></div><div><div><div></div></div></div></div></div><div><div><div><h3>Mojo &amp; The Kitchen Brothers</h3></div></div></div><div><div><div><div><p><em>Mojo &amp; The Kitchen Brothers zou in Café Wilhelmina spelen. Door productionele redenen kan dit concert niet doorgaan. De gekochte tickets blijven geldig voor dit concert. Alle kaartkopers zijn op de hoogte gesteld.&nbsp;</em></p>

<p>Mojo &amp; the Kitchen Brothers is een vijfkoppig bont Belgisch gezelschap dat met hun door psychedelia doorweekte mix van heavy progrock de tijdgeest van de vroege 70's oproept. Ze halen veel inspiratie uit onder andere Black Sabbath, Wishbone Ash en Pink Floyd. Maar ze zijn meer dan een nostalgie-trip: grondig genesteld tussen de wortels van hun tijdgenoot-psych-rockers nemen ze de luisteraar mee op een reis door het limbo tussen verleden en heden. En dat alles met een flinke dosis energie.</p>
</div></div><div><div><div></div></div></div></div></div>
    </section>
    
    
    </div>
  