
    <div class='long-html'>
    <section class='long-html__text'>
    <p>We hebben een bandnaam te pakken met ‘bong’ erin, dus we zullen maar meteen het grass voor je voeten wegmaaien: dit wordt weer een avond vol stoner en Black Sabbath worship!</p>
<p>Ditmaal is het de beurt aan Belzebong uit Polen. En deze heren laat er geen grass over groeien met albumtitels als: ‘Sonic Scapes &amp; Weedy Grooves’, ‘Greenferno’ en (live album) ‘De Mysterii Dope Sathanas’. Jazeker, deze heren grassduinen graag in instrumentale stonerrock, doommetal en heavy psych. Geen vernieuwing of rare fratsen, want in de old school stoner is het grass een stuk groener. Later dit jaar komen ze met een nieuwe plaat en dat brengt ze op 7 december naar The Jack. Dus zij zetten het bier vast koud, scoor jij nu even snel je tickets voordat je in het grass bijt. Want gelijk het grass is ons kortstondig leven. All hail Belzebong!</p>

    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/3MffQ9fJsgtOEqW8GvzJW8?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" style="border-radius: 12px;"></iframe></div></section>
    </div>
  