
    <div class='long-html'>
    <section class='long-html__text'>
    <div><div><div><div><p>Dit jaar is het 50 jaar geleden dat de baanbrekende RAMONES opgericht werden. Daarom brengt een aantal schatplichtige muzikanten een ode. Verwacht alle klassiekers in 1,2,3,4!&nbsp;</p>
</div></div></div></div><div><div><div><h3>Leden van de Heideroosjes, Peter Pan Speedrock, Legion Of The Damend en meer. </h3></div></div></div><div><div><div><div><p>Zanger Marco Roelofs bracht ooit eerder met zijn eigen band&nbsp;<strong>Heideroosjes&nbsp;</strong>een verdienstelijke tribute aan het iconische viertal uit New York City. Deze keer bundelt hij de krachten met enkele veteranen uit de Nederlandse rockscene. Drummer Bart Nederhand tourde met&nbsp;<strong>Peter Pan Speedrock</strong>&nbsp;de wereld rond en slaat harder dan Marky Ramone in zijn beste dagen. Harold Gielen beult de basgitaar af in thrash metal pioniers&nbsp;<strong>Legion Of The Damned&nbsp;</strong>maar is ooit begonnen als tienerpunk. Snarenplukker Oeds Beydals begon zijn muzikale pad ook ooit met vier akkoorden punk (Gewapend Beton) maar is inmiddels alom gerespecteerd als veelzijdig gitarist in<strong>&nbsp;Iron Jinn&nbsp;</strong>(en eerder&nbsp;<strong>The Devil's Blood en Death Alley</strong>)</p>

<p>Net als de Ramones vier totaal verschillende karakters gebonden door hun liefde voor pure rock 'n roll. We're a happy family gabba gabba hey!</p>
</div></div></div></div><div><div><div><h3>The Astro Zombies</h3></div></div></div><div><div><div><div><p>Support komt van Astro Zombies, een zeer verdienstelijke tribute aan THE MISFITS met leden van o.a. Right Direction en kunstenaar Michiel Walraven op zang.</p>
</div></div></div></div>
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/1co4F2pPNH8JjTutZkmgSm?utm_source=generator" loading="lazy" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/3786251591598723/" class="long-html__social-list-link">Facebook event</a></li>
    </ul>
  </nav>
    </div>
  