
    <div class='long-html'>
    <section class='long-html__text'>
    <div><div><div><div><p>Ontwaak je innerlijke nu-metal kid, want op dinsdag 22 oktober komen Alien Ant Farm en CKY gezamenlijk naar onze grote zaal!</p>
</div></div></div></div><div><div><div><h3>Alien Ant Farm</h3></div></div></div><div><div><div><div><p>De leden van Alien Ant Farm brachten in 1999 hun eerste plaat uit, die ze voor het gemak maar meteen Greatest Hits noemden. Het was echter 2002 - de hoogtijdagen van nu-metal - toen ze pas echt echt een hit scoorden met de ironische alt-metal cover van Michael Jackson’s Smooth Criminal en successen behaalden met nummers als ‘Movies’ en ‘Wish’. Drieëntwintig jaar na dato is de band terug met de plaat ~mAntras~, die je laat zwemmen in de nostalgie van die tijden en een miljoen aan tienerherinneringen terughaalt. De plaat staat namelijk ouderwets vol oorworm refreinen die doen denken aan een vroege The Killers, Papa Roach of Incubus, én bevat ditmaal geen Michael Jackson, maar een George Michael cover.</p>

<p>&nbsp;</p>
</div></div></div></div><div><div><div><h3>CKY</h3></div></div></div><div><div><div><div><p>CKY is een Amerikaanse band met een rauw, anarchistisch hardrock- en groovy stoner geluid, doordrenkt van de skatepunkcultuur waar ze uit voortkomen. Met ’96 Quite Bitter Beings’ behaalden ze in 1999 een monsterhit en werden ze met name erg populair in de skatewereld. Het nummer werd de soundtrack waren onder skatevideo’s voor pro-skater en Jackass-auteur Bram Margera, wiens broer Jess Margera in CKY speelt. Inmiddels is de band herrezen uit hun as met als laatste wapenfeit The Phoenix (2017), die net zo opruiend, groots en groovy is als de Joshua-Three woestijn waar het werd opgenomen.</p>

<p>&nbsp;</p>
</div></div></div></div><div><div><div><h3>The Treatment</h3></div></div></div><div><div><div><div><p>De support deze avond is de Britse hardrockband The Treatment. Het heavy vijftal zoekt hun inspiratie bij bands als AC/DC, Thin Lizzy, The Cult en Guns 'n Roses, en tourde eerder met Alice Cooper, Steel Panther, Mötley Crüe en KISS. Verwacht high-octane rock met een moderne twist, en vooral heel veel energie.</p>
</div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/CDl9ZMfj6aE?si=YsI9DiMLhULgqHZE" title="YouTube video player" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe src="https://www.youtube.com/embed/8dZ13EbrsKk?si=zyvTQfMdrj13kp0W" title="YouTube video player" referrerpolicy="strict-origin-when-cross-origin" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/422768693871575/?ref=newsfeed" class="long-html__social-list-link">Facebook event</a></li>
    </ul>
  </nav>
    </div>
  