
    <div class='long-html'>
    <section class='long-html__text'>
    <div><div><div><div><p>The Wytches klinken precies zoals je mag verwachten van een band die The Wytches heet. In hun heksenketel brouwen ze een mix van duistere garagerock, surf en grunge, feedbackende gitaren een vleugje invloeden van bands als Pixies, Sonic Youth, Black Sabbath of The Cramps. Inmiddels heeft het trio uit Brighton vier albums op hun naam, maar deze avond is vooral een show ter ere van de tiende verjaardag van de debuutplaat die eigenlijk te goed is voor een debuutplaat: Annabel Dream Reader (2014).</p>
</div></div></div></div><div><div><div></div></div></div><div><div><div><div><p>Dream? Zeg maar gerust je reinste nachtmerrie, want de band jaagt je in dertien nummers langs absolute hartzeer, begraafplaatsen, huilende clowns en andere Tim Burton-achtige taferelen die je nekharen overeind doen staan. Sinister en doordenkt van wanhoop, melancholie en de vocalen, dan wel noodkreten, van frontman en zanger Kristian Bell. Die overigens klinkt alsof hij het lang verloren kind-turned-gothic van Kurt Cobain (Bleach tijdperk) en een getergde Jack White had kunnen zijn. Annabel Dream Reader werd in twee dagen opgenomen, en voelt dan ook aan als een live-album ergens uit een krappe, ondergrondse zaal. Gelukkig kun jij het gewoon echt live meemaken. Halloween begint twee weken te vroeg dit jaar, en wel op 16 oktober in Stroomhuis.</p>
</div></div></div></div><div><div><div><h3>Wax Head</h3></div></div></div><div><div><div><div><p>Een groepje jongeren die zich in een zweterige pit van garage-psych riffs stort. Wax Head komt recht uit de groeiende garage- en punkscene van Manchester. Het punkkwartet onder leiding van de drummer bestaat pas kort en bracht vorig jaar de debuut-EP Salt Fat Acid Heat (2023) uit, maar heeft nu al een stevige reputatie opgebouwd door hun onvermoeibare liveshows. Met een mix van fuzzy Californische garagerock en DIY-mentaliteit, zijn ze één van de gezichten die de livescene in de stad aan het veranderen zijn. Wax Head speelde eerder al de support voor bands als Frankie &amp; The Witch Fingers, Flatworms en Meatbodies, en komen deze avond naar Stroomhuis als support voor The Wytches!</p>
</div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/Bdp3NvKyUi0?si=uisCeXP5eMX79AhT" title="YouTube video player" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe src="https://www.youtube.com/embed/NQrvD_YKE3Q?si=0JM9w8dmM2FRCFLc" title="YouTube video player" referrerpolicy="strict-origin-when-cross-origin" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/3728777057411006?ref=newsfeed" class="long-html__social-list-link">Facebook event</a></li>
    </ul>
  </nav>
    </div>
  