
    <div class='long-html'>
    <section class='long-html__text'>
    <div><div><div><div><p>De grensverleggende metalband Liturgy komt voor het eerst naar Eindhoven. Het project maakte zichzelf al onmogelijk in de metalwereld met doorbraakalbum ‘Aesthethica’. Niet alleen om de witte hoes, maar ook omdat Hunt-Hendrix de term ‘transcendental black metal’ had bedacht en er een compleet manifest over schreef. Opvolger ‘The Ark Work’ was qua sound nog veel experimenteler. En dan schrijft ze ook nog diep-filosofische theorieën in haar teksten, die alles behandelen tussen Nietsche, Jezus, Zoroaster en de Derde Vleugel van de Metaperichoresis, om maar iets te noemen.</p>
</div></div></div></div><div><div><div></div></div></div><div><div><div><div><p>In 2019 duikt ze nog dieper in de filosofie op ‘H.A.A.Q.Q.’, in 2020 komt ze ervoor uit dat ze trans is en dat ze afscheid neemt van haar jongensnaam Hunter Hunt-Hendrix. Later dat jaar brengt ze ‘Origin of the Alimonies’ uit, een orkestrale black metal opera. Nog niet uitdagend genoeg? Liturgy’s laatste worp ‘93696’ uit 2023 is een dubbelalbum van ruim 80 minuten.</p>

<p>Dat zijn de feiten. Maar kunnen we het even over de muziek hebben? Want al die albums die we net noemden, zijn allemaal wel vrij fantastisch. Compleet uniek, gelaagd, uitdagend, even hemeltergend mooi als loodzwaar en lastig te doorgronden. Muren van geluid die je omarmen en wegduwen, vol met hoge screams, bevreemdende ‘burst-beats’ en avant-gardistische composities. Elk album wat ze uitbrengen, komt steevast in de metalllijsten van beste albums dat jaar. En live staat het als een huis, zoals te zien was op Roadburn 2022, waar ze één van de headliners waren.&nbsp;</p>
</div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/ERq3kTT-v8A?si=j2QWOo0yOakNviVY" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/952847103041412" class="long-html__social-list-link">Facebook event</a></li>
    </ul>
  </nav>
    </div>
  