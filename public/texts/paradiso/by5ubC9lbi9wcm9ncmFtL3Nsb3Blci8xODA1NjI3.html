
    <div class='long-html'>
    <section class='long-html__text'>
    <p>De Vlaams-Nederlandse&nbsp;rockband en&nbsp;supergroep&nbsp;SLOPER werd&nbsp;in&nbsp;2019 opgericht door&nbsp;maar liefst twee bekende drummers: Mario Goossens en Cesar Zuiderwijk. Vlaming&nbsp;Mario&nbsp;Goossens werd bekend als drummer van Triggerfinger en&nbsp;verdiende daarnaast ook zijn sporen in bands als&nbsp;Hooverphonic, Noordkaap en Monza. Cesar Zuiderwijk is sinds 1970 actief in de wereldberoemde rockband Golden&nbsp;Earring.&nbsp;</p>
<p>De twee slagwerkveteranen jamden vóór de oprichting van SLOPER al&nbsp;vaker met&nbsp;elkaar, en&nbsp;besloten vervolgens Fabio Canini en Peter Shoulder daarbij te betrekken. Toen Peter in 2023 om persoonlijke redenen besloot een nieuw pad te bewandelen, stonden de overgebleven bandleden voor een dilemma. Ze haalden Jan Bas en Bas Soetens erbij en werkten gezamenlijk hard aan nieuwe muziek.&nbsp;De band tekende onlangs een contract bij Warner Music, het eerste&nbsp;album op dit label&nbsp;wordt verwacht in september 2024.&nbsp;Waar op hun debuutalbum 'Pulverise' classic rock en stonerrock de boventoon voerden, komen er op de nieuwe nummers invloeden van verschillende genres bij.&nbsp;<br></p>
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/35fxvnr5oanOFB1JNB2Ber?utm_source=generator" title="Spotify" loading="lazy" class=""></iframe></div></section>
    
    </div>
  