
    <div class='long-html'>
    <section class='long-html__text'>
    <p>Onder het motto van Geier Sturzflug's lied "Visit Europe, while it still stands", gaat Die Toten Hosen op tournee langs hun favoriete Europese steden. De band is opgericht eind jaren zeventig tijdens de opkomst van de punkbeweging. Het eerste grote succes kwam in 1988 na het uitkomen van de single ‘Hier kommt Alex’ van het album ‘Ein kleines bisschen Horrorschau’. Sindsdien zijn ze een van de grootste Duitse rockbands aller tijden met -&nbsp;hou je vast - 17 studioalbums, 14 miljoen verkochte platen, 2 miljard streams en liefst 12 nummer 1-albums in Duitsland. Naast alle vertrouwde hits neemt het vijftal ook nieuw&nbsp;materiaal,&nbsp;geïnspireerd op de chaos in de wereld de laatste jaren, mee naar Paradiso.<br><br></p>
    </section>
    <section class='long-html__music-videos'><div class='iframe-wrapper-16-9'><img alt="Die Toten Hosen" src="https://img.youtube.com/vi/n1XeIJHfYiI/hqdefault.jpg" class="chakra-image css-hqbrsz"></div></section>
    </div>
  