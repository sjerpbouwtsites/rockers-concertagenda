
    <div class='long-html'>
    <section class='long-html__text'>
    <p>Ter ere van zijn verjaardag speelt internationale ster Sven Ratzke op 4 december een speciale editie van de succesvolle voorstelling Venus &amp; Mars in Paradiso. Ratzke neemt het publiek mee in de catalogus van de mooiste muziek van de afgelopen eeuw, met als gast Eric Vloeimans, de beste en meest bekende trompettist van Nederland.    <br></p>
<p>Entertainer en internationale sensatie Sven Ratzke bracht pers en publiek de laatste jaren in vervoering met zijn Bowie-voorstellingen. Hierin zette hij muzikale <em>classics</em> naar zijn eigen hand, zorgde hij voor ontroering met zijn verhalen en nam hij bezoekers mee op een tijdreis met soms hilarische uitstapjes. Nu is Ratzke terug met zijn nieuwe voorstelling 'Venus &amp; Mars',&nbsp;waarin hij de mooiste songs van de afgelopen eeuw ten gehore brengt. Zo komen o.a. Jacques Brel, Nick Cave, Nina Simone, Leonard Cohen en Nina Hagen voorbij, uiteraard aangevuld met een vleugje David Bowie.&nbsp;Samen met zijn virtuoze band en met de improviserende klanken van trompettist/componist Eric Vloeimans, serveert Ratzke het publiek een buitengewoon muzikale avond, vol entertainment. In een intieme setting raakt, fascineert, verrast en entertaint Ratzke zijn publiek met een show van wereldniveau.</p>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" data-group="true" class="long-html__social-list-link" href="https://www.facebook.com/events/1357995914983888/"><span data-group="true" class="css-xhbiuu"><span class="css-4iij14">Bekijk evenement op Facebook</span></span></a></li>
    </ul>
  </nav>
    </div>
  