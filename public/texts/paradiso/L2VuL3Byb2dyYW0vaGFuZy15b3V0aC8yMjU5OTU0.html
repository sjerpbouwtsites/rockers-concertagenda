
    <div class='long-html'>
    <section class='long-html__text'>
    <p>De Amsterdamse band&nbsp;Hang Youth omschrijft zichzelf als een mix van een grappig kunstproject, boze tweet en serieuze punkband. In 2020 bracht de band twee albums uit,&nbsp;'BOEL AAN DE HAND' en 'ALLES MOET BETER', met korte maar intense hardcore punknummers zoals 'IK GEEF EEN NIER VOOR GEEN RUTTE IV' en 'TOZO 4 IEDEREEN'. In 2021 zag hun derde album 'HET K-WOORD' het levenslicht. Hang Youth is&nbsp;sterk betrokken bij sociale kwesties en voert een extreem anarchistische agenda uit, met optredens bij talkshows en op de radio. Ze blokkeerden de A12 en speelden op zowel Pinkpop als Lowlands.&nbsp;Na een jaar stilte is Hang Youth terug in 2024.&nbsp;En wat&nbsp;denk je? Inderdaad, de ellende op de planeet is in precies dat jaar 'toevallig' exponentieel toegenomen. Gelukkig zijn ze terug. Wellicht met een album maar in ieder geval met een tour. Er is nog hoop.<br></p>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" data-group="true" class="long-html__social-list-link" href="https://www.facebook.com/events/328099300153970/"><span data-group="true" class="css-xhbiuu"><span class="css-4iij14">View event on Facebook</span></span></a></li>
    </ul>
  </nav>
    </div>
  