
    <div class='long-html'>
    <section class='long-html__text'>
    <p>Het in New York en Berlijn gevestigde Curses maakt muziek voor wie schoonheid vindt in de duisternis van Berlijn. Het duo vermengt rock-‘n-roll met de donkere kant van disco en combineert spookachtige vocalen en galmende gitaren met invloeden uit EBM, new wave, postpunk en psychedelische synths. Met twee albums uitgebracht op Dischi Autunno en een exclusieve LP in samenwerking met het Parijse modemerk Saint Laurent, heeft Curses ook muziek gecomponeerd voor modemerken Calvin Klein, Raf Simons en Dior. Live treedt Curses op als duo, met Luca Venezia op galmende gitaar en zang, en Dame Bonnet op bas en metallic snares. Tijdens hun optredens zoeken ze de grens op tussen strakke structuren en vrije improvisatie, met krautrock-experimenten en spontane jamsessies als rode draad. Buiten het podium bracht het duo muziek uit op undergroundlabels binnen de wave- en gothicscene, zoals Oráculo Records en S.O.I.L., en werkten ze samen met artiesten als Blind Delon en Jennifer Touch.<br></p>
<p>Support:&nbsp;Lifeless Past</p>
    </section>
    <section class='long-html__music-videos'><div class='iframe-wrapper-16-9'><img alt="Curses" src="https://img.youtube.com/vi/-D8W_X5ZCCc/hqdefault.jpg" class="chakra-image css-hqbrsz"></div><div class='iframe-wrapper-152px'><iframe style="border-radius:12px" src="https://open.spotify.com/embed/artist/6Q6uLDktE9vha6MtIUMcp1?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    </div>
  