<div class="long-html">
    <section class="long-html__text">
        <p>
            De wereldberoemde Vlaamse tenor&nbsp;Helmut Lotti&nbsp;heeft zich in
            zijn dertigjarige carrière al aan verschillende muziekgenres
            gewaagd; van Nederlandstalig tot Elvis, van soul tot
            klassiek&nbsp;en vrijwel alles daartussenin. En&nbsp;alles wat de
            Gentenaar aanraakt, verandert in goud. Zo verkocht hij meer dan 14
            miljoen platen en gaf hij optredens in toonaangevende concertzalen
            wereldwijd.<br />
        </p>
        <p>
            Er was echter nog één genre wat hij nog niet had verkend:
            metal.&nbsp;Althans tot september 2022, want toen nam Helmut voor de
            Belgische radiozender Radio Willy de hit ‘Run To The Hills’ van Iron
            Maiden onder handen. De cover ging viraal en werd opgepikt tot ver
            buiten de Benelux. Dit succes ontging ook de organisatoren van
            Graspop Metal Meeting niet,&nbsp;één van de grootste metal-festivals
            ter wereld, waar hij een jaar later een gigantisch aantal fans
            omverblies met een ijzersterke rockperformance.&nbsp;
        </p>
        <p>
            Op 15 januari 2025 komt de Vlaamse tenor in het kader van zijn
            'Hellmut Lotti Goes Metal'-tournee naar de Grote Zaal
            van&nbsp;Paradiso om zijn favoriete rockklassiekers ten gehore te
            brengen. Er staan onder andere nummers van bands als&nbsp;Kiss,
            Whitesnake en natuurlijk Iron Maiden op de setlist.&nbsp;<br />
        </p>
    </section>
    <section class="long-html__music-videos">
        <div class="iframe-wrapper-16-9">
            <iframe
                width="380"
                data-zelfgebouwd
                height="214"
                src="https://www.youtube.com/embed/op9Lu8APlOI"
                frameborder="0"
                allowfullscreen
            ></iframe>
        </div>
    </section>
</div>
