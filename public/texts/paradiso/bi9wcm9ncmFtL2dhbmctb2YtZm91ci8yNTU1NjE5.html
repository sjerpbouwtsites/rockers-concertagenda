
    <div class='long-html'>
    <section class='long-html__text'>
    <p>Gang of Four is een postpunkband uit Leeds, Engeland, opgericht in 1976. De originele line-up bestond uit Jon King (zang), Andy Gill (gitaar), Dave Allen (bas) en Hugo Burnham (drums). Ze staan bekend om hun scherpe, politieke teksten en een fusie tussen agressief punkgeluid met sterke funk- en dub reggae- invloeden.</p>
<p>Hun debuutalbum, 'Entertainment!' (1979), wordt beschouwd als een van de meest baanbrekende albums in de postpunkgeschiedenis. Het bevat nummers als 'Damaged Goods', 'At Home He’s a Tourist" en 'Anthrax'. </p>
<p>Op 5 februari 1980 stonden ze al eens in Paradiso, en nu gaan ze voor de allerlaatste keer op tournee met The Long Goodbye, waarin ze Entertainment! integraal spelen, gevolgd door een tweede set met hoogtepunten uit hun carrière. De huidige line-up bestaat uit Hugo Burnham (drums), Jon King (zang), Gail Greenwood (bas) en Ted Leo (gitaar).</p>
    </section>
    <section class='long-html__music-videos'><div class='iframe-wrapper-16-9'><img alt="Gang of Four" src="https://img.youtube.com/vi/4ix2VsgrY1w/hqdefault.jpg" class="chakra-image css-hqbrsz"></div><div class='iframe-wrapper-152px'><iframe src="https://open.spotify.com/embed/album/1UMvR1rwj9EzLnbj4L6Zoy?utm_source=generator" title="Spotify" width="100%" height="380" allowfullscreen="" allow="clipboard-write; encrypted-media; fullscreen; picture-in-picture" loading="lazy"></iframe></div></section>
    </div>
  