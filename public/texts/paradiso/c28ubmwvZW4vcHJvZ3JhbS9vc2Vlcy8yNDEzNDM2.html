
    <div class='long-html'>
    <section class='long-html__text'>
    <p>De hoeveelheid bands, platen en producties die John Dwyer op zijn kerfstok heeft staan neemt mythische vormen aan. Absolute paradepaard is en blijft toch wel 'zijn' Thee Oh Sees, inmiddels geschreven als OSEES. Na vele wisselingen in de formatie heeft Dwyer nu al een paar jaar de winnende samenstelling gevonden: Dan Rincon en Paul Quattrone als stuwende en synchroon lopend drumduo, Tim Hellman op bas, Tomas Dolas op toetsen en de manische John op gitaar en synths.&nbsp;</p>
<p>Sinds de oprichting in 1997 in San Francisco worden er meer dan dertig albums uitgebracht en vinden er ontelbare tours plaats die net zo goed aftandse kraakpanden als de grootste festivals aandoen. In 2024 kwam het meest recente wapenfeit 'SORC 80' uit. Paradiso heeft geluk, want groter dan onze zaal wil de band niet gaan: "Playing for venues over 1.500 capacity is like having sex with two condoms on," - aldus Dwyer.&nbsp;</p>
<p><strong>Voorprogramma: Psychic Graveyard</strong><br>Voor hun concert in Paradiso nodigt OSEES hun streekgenoten van Psychic Graveyard als voorprogramma uit. Deze band uit Providence, California maakt&nbsp;onverbiddelijke, drumgedreven freakrock met gruizige synthesizers en overstuurde gitaren. En&nbsp;net als Dwyer produceert dit kwartet in rap tempo. Vier albums in vier jaar tijd, waarvan het nieuwste&nbsp;'Wilting' in juni 2024 is verschenen.&nbsp;<br></p>

    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/bH5MGZ6QTI0" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/R44Qh2P7wo0" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/OZa22iE_fxk" frameborder="0" allowfullscreen></iframe></div></section>
    
    </div>
  