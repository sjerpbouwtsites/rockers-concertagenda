
    <div class='long-html'>
    <section class='long-html__text'>
    <p>VALS ALARM<br>Een goede punkband heeft in principe geen single nodig, laat staan een album. Alleen een reputatie volstaat. En vooruit, misschien een Instagram-pagina die even enigmatisch als nonchalant is. Meer behoefde Vals Alarm in 2023 in ieder geval niet om uit het niets lands benauwdste zaaltjes naar z’n grootje te spelen. De band, met zangeres Yanna en drummer Bram, gaat op je schouders staan en roept haar boodschappen in je gezicht. Je mag zelf bepalen of je je aangesproken voelt. Het is woede van het onverwoestbare soort.<br><br>Dear Omen<br>Stevige baslijnen, keiharde drumritmes en snerpende orgels: Dear Omen uit Amsterdam mixt het allemaal tot een geluid dat rechtstreeks uit de onderbuik lijkt te komen. Met een ongelofelijke liveshow zorgt de band&nbsp;ervoor dat de meesten ze niet zomaar vergeten. Het afgelopen jaar heeft Dear Omen hard gewerkt aan hun nieuwe EP ‘The S Tapes’ die in december van 2024 uit is gekomen.<br><br>Waterschade<br>Geen geduld voor patriarchaat, racisme of kapitalisme. Waterschade uit Haarlem legt de kaarten direct op tafel. Strakke baslijnen, zware riffs en veel geschreeuw zorgen ervoor dat hun mix van hardcorepunk en riot grrrl steevast tot een moshpit leidt.<br></p>
    </section>
    <section class='long-html__music-videos'><div class='iframe-wrapper-16-9'><img alt="Vals Alarm" src="https://img.youtube.com/vi/htrGaaZ6gks/hqdefault.jpg" class="chakra-image css-hqbrsz"></div></section>
    </div>
  