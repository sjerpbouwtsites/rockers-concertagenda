<div class="long-html">
    <section class="long-html__text">
        <p>
            Op Koningsnacht, dit jaar op vrijdag 25 april, komen bekende Osse
            rockers en muzikanten samen voor een eerbetoon aan de Lost Kings of
            Entertainment. Een avond vol muzikale nostalgie, waar regionale
            muziekhelden worden geëerd door oud-bandleden en muzikale
            vrienden.<br />Met onder andere Deafen, RAW, The Dutch Horsemen,
            Joop | Babs &amp; Jan, Almost Evil, de ‘Wizards of Oss’ en nog veel
            meer. Verwacht een avond vol rock en onvervalste energie!
        </p>
        <p>
            <strong
                >Eerbetoon aan Jan Loeffen &amp; andere muzikale iconen</strong
            ><br />Vijf jaar geleden verloor Rattlesnake Shake hun geliefde Jan
            Loeffen. Zijn wens? Na zijn overlijden nog één keer de Engel
            platspelen via zijn muziekvrienden. En dat gebeurde in 2022, tijdens
            een uitverkochte Night of the Entertainer. Dit jaar eren we Jan en
            vele andere regionale muziekhelden, samen met de muzikanten die ooit
            met hen op het podium stonden.
        </p>
        <p>
            <strong>Steun Stichting No Guts No Glory</strong><br />De opbrengst
            van deze avond gaat naar Stichting No Guts No Glory, die muzikale
            belevenissen mogelijk maakt voor mensen met kanker en hun
            mantelzorgers. Denk aan huiskamerconcerten, muziek in het
            ziekenhuis, concert- en festivalbezoeken, en zelfs muziek- en
            zanglessen. Bij de stand van NGNG scoor je deze avond ook je vintage
            bandshirt of NGNG merchandise, allemaal voor het goede doel
            natuurlijk.
        </p>
        <p>
            Dus voor iedereen die rockmuziek en onze Lost Kings een warm hart
            toedraagt: mis deze unieke Koningsnacht niet!
        </p>
        <p>
            <strong>Cultuurpodium/Cultuurlokaal:</strong><br />
            <a href="mailto:info@groene-engel.nl">info@groene-engel.nl</a><br />
            Kruisstraat 15<br />
            5341 HA Oss<br />
            <a href="tel:0412405504">0412-405504</a>
        </p>
    </section>
</div>
