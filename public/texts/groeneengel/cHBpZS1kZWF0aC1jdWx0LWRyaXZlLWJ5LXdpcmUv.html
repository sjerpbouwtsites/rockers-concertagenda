<div class="long-html">
    <section class="long-html__text">
        <p>
            Maak je klaar voor een avondje onvervalste, vurig opgevoerde stoner
            en heavy psych rock voor fans van 70ies rock als Black Sabbath, The
            Doors &amp; Led Zeppelin!
        </p>
        <p><strong>Hippie Death Cult</strong></p>
        <p>
            Hippie Death Cult heeft in de afgelopen jaren een mooie reis gemaakt
            door compromisloze en triomfantelijke artistieke expressie en flink
            naam gemaakt in de wereld van psychedelische en riff-zware
            rock-‘n-roll. De reis was niet zonder uitdagingen, zo
            transformeerden ze van een vierkoppig rockmonster naar een goed
            geoliede en harmonieus klinkende powertrio. De huidige line-up
            bestaat uit gitarist en oprichter Eddie Brnabic, zangeres en
            bassiste Laura Phillips en drummer Harry Silvers.
        </p>
        <p>
            Sinds hun succesvolle debutalbum "111" dat in 2019 uitkwam onder het
            Deense label Cursed Tongue Records, bracht Hippie Death Cult nog een
            drietal releases uit onder het Italiaanse Heavy Psych Sounds
            Records. Hun nieuwste album uit 2023 "Helichrysum" is hun best
            verkochte en meest gestreamde album tot nu toe en werd ondersteund
            door meerdere tournees door Noord-Amerika en Europa. Op dit moment
            werkt de band aan nieuw materiaal.
        </p>
        <p>
            Naast hun studiowerk staat Hippie Death Cult bekend om hun
            opzwepende en gepassioneerde podiumoptredens. Ook in 2025 toert de
            band onvermoeibaar door om hun mix van stevige, psychedelische rock
            in vurige shows naar hun publiek te brengen. Afgelopen jaar waren ze
            o.a. te gast op het befaamde Dunajam festival en dit voorjaar
            verrijken ze de bill van meerdere Europese stonerfestivals als
            Desertfest London en Desertfest Oslo. En ze komen naar de Groene
            Engel, voor hun enige show in Nederland deze ronde.
        </p>
        <p>
            Hou je van Black Sabbath, Soundgarden en Led Zeppelin en ben je niet
            vies van een avondje vurig rockende energie, dan mag je deze niet
            missen!
        </p>
        <p>
            Hun laatste single "<a
                target="_blank"
                href="https://youtu.be/-DakiX4h-8c"
                >Toxic Annihilator</a
            >"
        </p>
        <p>
            <strong>Drive By Wire</strong><br />Drive by Wire is een desertrock
            band rondom de charismatische zangeres/gitariste Simone Holsbeek. Ze
            rocken al sinds 2006 en hebben net hun 5de album "Time Horion"uit.
            De muziek van Drive By Wire is rauw, psychedelisch, met een lekker
            jaren ’70 heavy rock sausje.
        </p>
        <p>
            De bandleden noemen zich geïnspireerd door bands en muzikanten uit
            de jaren zeventig, zoals The Doors, Billy Holiday en Jimi Hendrix,
            maar ook door PJ Harvey en bands als Queens Of The Stone Age. Drive
            By Wire trad eerder op met Kyuss Lives!, Fu Manchu, Brant Bjork en
            Mudhoney, heeft ondertussen bijna alle Nederlandse podia gezien, en
            een flink deel van Europa doorgetoerd, waaronder een viertal Griekse
            tours. Ook stond de band al op verschillende festivals zoals
            Desertfest Antwerpen, en op het Zwarte Cross Festival. Voor 2025
            staat er een Duitse tour op het programma en vanavond komen ze hun
            vrienden van Hippie Death Cult ondersteunen bij Groene Engel!
        </p>
        <p>
            Hun laatste single is "<a
                target="_blank"
                href="https://youtu.be/snMbVuOl4LA?si=ONe89bWAdH343KWE"
                >Northern Lights</a
            >”
        </p>

        <p>
            <strong>Cultuurpodium/Cultuurlokaal:</strong><br />
            <a href="mailto:info@groene-engel.nl">info@groene-engel.nl</a><br />
            Kruisstraat 15<br />
            5341 HA Oss<br />
            <a href="tel:0412405504">0412-405504</a>
        </p>
    </section>
</div>
