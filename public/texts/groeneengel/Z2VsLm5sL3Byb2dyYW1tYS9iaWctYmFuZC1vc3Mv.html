<div class="long-html">
    <section class="long-html__text">
        <p>
            In 2025 bestaat Big Band Oss 50 jaar en dat gaat groots gevierd
            worden met een jubileumconcert met als thema “Verleden, Heden,
            Toekomst”.
        </p>
        <p>
            We verklappen alvast dat we enkele gerenommeerde gastsolisten welkom
            mogen heten. Op trompet en bugel Angelo Verploegen (o.m. The
            Houdini’s, Maiden Voyage Big Band, Jazz Orchestra of the
            Concertgebouw, Bik Bent Braam). Op trombone hebben we Martijn Sohier
            (o.m. Jazz Orchestra of the Concertgebouw, Paradox Jazz Orchestra en
            Dutch Jazz Orchestra). En ook op trombone Bert Boeren (o.m. Dutch
            Swing College Band, Jazz Orchestra of the Concertgebouw)
        </p>
        <p>
            Zij deden hun eerste muzikale stappen ooit bij Big Band Oss en we
            zijn er trots op dat zij ons versterken in ons thema, waarin we
            arrangementen van onder andere Bob Mintzer, Bert Joris, Rob Pronk,
            Peter Herbolzheimer en van onze gast Angelo Verploegen ten gehore
            gaan brengen. In navolging van hun “Verleden, Heden en Toekomst”
            geven we de muziek door aan de jeugd en gaan we graag de
            samenwerking aan met enkele jonge musici uit de regio Oss die hun
            eerste ervaringen willen opdoen bij een echte big band.
        </p>
        <p>
            Het geheel staat onder de bezielende leiding van dirigent Nico
            Gerhards, die dit jaar zijn 10-jarig jubileum bij de band viert.
        </p>
        <p>
            <strong>Cultuurpodium/Cultuurlokaal:</strong><br />
            <a href="mailto:info@groene-engel.nl">info@groene-engel.nl</a><br />
            Kruisstraat 15<br />
            5341 HA Oss<br />
            <a href="tel:0412405504">0412-405504</a>
        </p>
    </section>
</div>
