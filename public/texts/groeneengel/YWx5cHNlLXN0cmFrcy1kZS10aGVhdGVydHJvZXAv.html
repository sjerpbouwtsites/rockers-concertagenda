
    <div class='long-html'>
    <section class='long-html__text'>
    Theater<p>Er is al een kwart eeuw voorbij. Hoe vinden we het nou zelf gaan? De Theatertroep komt met een nieuwe editie van hun iconische vaudeville-voorstellingen. Een avond vol slapstick, sketches, dansjes, liedjes en toneel over de staat van de wereld en de naderende meteoorinslag.</p>
<p>Waar gaat het dan over? Er is oorlog in Europa. Een klimaatcrisis. We worden steeds rechtser, rijker, ongezonder en egoïstischer. Kortom: we gaan er allemaal aan. Maar hoe? Dat is de vraag! De Theatertroep omarmt het naderende einde en probeert duidelijk te maken dat er niks is om je zorgen over te maken, omdat het toch al te laat is om er iets aan te doen. Dan maar lachend over de richel het ravijn in stappen!</p>
<p>Met liedjes en teksten van onder anderen: De Theatertroep, Kiki Schippers, Han van Wieringen, Martijn Koning, Hans Sibbel (Lebbis), Ammar Daba en anderen.</p>
<p>De Theatertroep is een collectief van zes toneelspelers dat zich de afgelopen jaren heeft toegespitst op het herintroduceren en heruitvinden van de Vaudeville-theatervorm. Vaudeville komt van voix de ville in de betekenis van: ‘stem van het volk’. Het is sinds oudsher een doorlopend programma van korte actuele voorstellingen dat verschillende kunstdisciplines integreert. De naam vat samen wat de Theatertroep wil: een kunstbeleving aanbieden die voor iedereen toegankelijk is en die verder reikt dan een specifieke voorstelling, dan een boodschap of moraal, dan zuiver technisch vernuft.</p>
<p>Smaakt naar meer?Met groot succes biedt Groene Engel al dertien jaar op rij een Onbeperkt Theater Abonnement aan. Met dit abonnement kan je ook in seizoen ’25-’26 naar alle 18 theatervoorstellingen voor volwassenen. Zo hoef je geen keuze te maken uit ons mooie, gevarieerde aanbod. Beleef theater van dichtbij en laat je verrassen door bekende én nieuwe professionele theatermakers!</p>
<p>Cultuurpodium/Cultuurlokaal:
info@groene-engel.nl
Kruisstraat 15
5341 HA Oss
0412-405504</p>

    </section>
    
    </div>
  