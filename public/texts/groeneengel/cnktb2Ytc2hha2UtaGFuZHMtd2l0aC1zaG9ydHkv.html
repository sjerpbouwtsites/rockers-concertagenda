
    <div class='long-html'>
    <section class='long-html__text'>
    Concert<p>Dit is een staconcert</p>
<p>Still Shakin’ TourNorth Mississippi Allstars is de band rondom broers Luther en Cody Dickinson, geboren en getogen in de muzikale smeltkroes van Hernando, Mississippi. Als zonen van de legendarische producer en toetsenist Jim Dickinson (die werkte met grootheden als Aretha Franklin en The Rolling Stones) werden ze ondergedompeld in de rijke tradities van de blues en rock-‘n-roll. Met invloeden van R.L. Burnside en Mississippi Fred McDowell, maar een sound die ook doet denken aan The Black Keys en The Jon Spencer Blues Explosion, creëerden ze een unieke mix van blues, southern rock en moderne rootsmuziek.</p>
<p>In 2000 verscheen hun debuut Shake Hands With Shorty, een rauwe en eigenzinnige interpretatie van klassieke bluesnummers, goed voor een Grammy-nominatie. Sindsdien heeft de band zich steeds verder ontwikkeld, van het originele blueswerk op hun tweede album 51 Phantom tot grootse samenwerkingen met iconen als John Hiatt, Robert Plant, Mavis Staples en The Black Crowes. Luther Dickinson werd in 2007 zelfs vaste gitarist van The Black Crowes, terwijl de North Mississippi Allstars bleven floreren als liveband en studio-act.</p>
<p>Met dertien albums, vijf Grammy-nominaties en een reputatie als één van de meest opwindende livebands in de hedendaagse rootsmuziek, blijven de Dickinson-broers wereldwijd toeren. Hun meesterwerk World Boogie Coming (2013) ademt de dampende sfeer van het diepe zuiden en bevestigt hun status als dé moderne vertolkers van de Mississippi-blues.</p>
<p>Of het nu rechttoe-rechtaan rock-‘n-roll, diepe blues of broeierige southern rock is, North Mississippi Allstars staan garant voor een vuige, energieke en authentieke ervaring – rootsmuziek op z’n allerbest.</p>
<p>Benieuwd naar meer? Lees ook het interview met de broers.</p>
<p>Support act: Black Raven – Blues Rock met een Bite!Black Raven is een nieuwe bluesrockband uit Oss (Brabant), bestaande uit vijf ervaren muzikanten met een gedeelde passie voor stevige, soulvolle blues rock. De band brengt bekende en verrassende covers met een rauw randje en een explosieve energie. De krachtige vocalen zijn in handen van zangeres Daantje Rison, bekend van The Voice of Holland en The Voice USA. Ze wordt ondersteund door een hechte band van topmuzikanten uit Oss : Bas Huygen op Bass, Roy van der Lee op gitaar, Edwin van Lieshout op drums en Jurgen Krooshoop op toetsen. Het repertoire is geïnspireerd door grootheden als Beth Hart, Joe Bonamassa, Heart, Sass Jordan, Alannah Myles, aangevuld met eigenzinnige keuzes zoals Monster Truck, Tina Turner &amp; Anouk.Black Raven weet met dynamische liveshows het publiek keer op keer te raken en te verrassen.</p>

<p>Cultuurpodium/Cultuurlokaal:
info@groene-engel.nl
Kruisstraat 15
5341 HA Oss
0412-405504</p>

    </section>
    <section class='long-html__music-videos'><div class='iframe-wrapper-16-9'><iframe title="North Mississippi Allstars - Need To Be Free (Official Live Video)" width="500" height="281" src="https://www.youtube.com/embed/AprWV4wRjbM?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></section>
    </div>
  