
    <div class='long-html'>
    <section class='long-html__text'>
    <p><strong>Still Shakin’ Tour</strong></p>
<p>North Mississippi Allstars is de band rondom broers Luther en Cody Dickinson, geboren en getogen in de muzikale smeltkroes van Hernando, Mississippi. Als zonen van de legendarische producer en toetsenist Jim Dickinson (die werkte met grootheden als Aretha Franklin en The Rolling Stones) werden ze ondergedompeld in de rijke tradities van de blues en rock-‘n-roll. Met invloeden van R.L. Burnside en Mississippi Fred McDowell, maar een sound die ook doet denken aan The Black Keys en The Jon Spencer Blues Explosion, creëerden ze een unieke mix van blues, southern rock en moderne rootsmuziek.</p>
<p>In 2000 verscheen hun debuut Shake Hands With Shorty, een rauwe en eigenzinnige interpretatie van klassieke bluesnummers, goed voor een Grammy-nominatie. Sindsdien heeft de band zich steeds verder ontwikkeld, van het originele blueswerk op hun tweede album 51 Phantom tot grootse samenwerkingen met iconen als John Hiatt, Robert Plant, Mavis Staples en The Black Crowes. Luther Dickinson werd in 2007 zelfs vaste gitarist van The Black Crowes, terwijl de North Mississippi Allstars bleven floreren als liveband en studio-act.</p>
<p>Met dertien albums, vijf Grammy-nominaties en een reputatie als één van de meest opwindende livebands in de hedendaagse rootsmuziek, blijven de Dickinson-broers wereldwijd toeren. Hun meesterwerk World Boogie Coming (2013) ademt de dampende sfeer van het diepe zuiden en bevestigt hun status als dé moderne vertolkers van de Mississippi-blues.</p>
<p>Of het nu rechttoe-rechtaan rock-‘n-roll, diepe blues of broeierige southern rock is, North Mississippi Allstars staan garant voor een vuige, energieke en authentieke ervaring – rootsmuziek op z’n allerbest.</p>
<p>Benieuwd naar meer? <a target="_blank" href="http://groene-engel.nl/north-mississippi-allstars-niets-gaat-dieper-dan-familiebanden">Lees ook het interview met de broers</a>.</p>

<p><strong>Cultuurpodium/Cultuurlokaal:</strong><br>
<a href="mailto:info@groene-engel.nl">info@groene-engel.nl</a><br>
Kruisstraat 15<br>
5341 HA Oss<br>
<a href="tel:0412405504">0412-405504</a></p>

    </section>
    <section class='long-html__music-videos'><div class='iframe-wrapper-16-9'><iframe title="North Mississippi Allstars - Need To Be Free (Official Live Video)" src="https://www.youtube.com/embed/AprWV4wRjbM?feature=oembed" referrerpolicy="strict-origin-when-cross-origin" class=""></iframe></div></section>
    </div>
  