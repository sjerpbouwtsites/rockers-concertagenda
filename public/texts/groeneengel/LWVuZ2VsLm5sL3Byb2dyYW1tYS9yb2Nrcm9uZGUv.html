
    <div class='long-html'>
    <section class='long-html__text'>
    <p>Na twee knallende edities in ’23 en ’24 dendert de Rockronde op zaterdag 8 maart weer Groene Engel binnen! Verwacht een avond vol rauwe gitaarriffs en energie die van de muren spat, want zowel de zaal als het Cultuurlokaal worden overgenomen door rockbands uit de regio.</p>
<p>Vanaf 19:00 uur gaan de deuren open en barst het feest los. Odd Obsessions en Undone Dishes rocken het Cultuurlokaal, terwijl in de zaal Fatburger, The RUSHians en Private Label het podium opblazen. Deze vijf bands zorgen gegarandeerd voor een Rockronde die je niet snel vergeet!</p>
<p><strong>Fatburger</strong><br>Sinds 1989 ramt Fatburger de zalen plat met hun ongepolijste, vette rockcovers. Wat begon als een ruig idee van vijf muzikanten uit de regio Gemert/Boekel, explodeerde al snel in de rockscene van de jaren ’90. Met scheurende covers van ‘auw rockers’ en Nederlandse legendes, bouwde de band een trouwe aanhang op die altijd klaar stond voor een stevige dosis bier en een uitzinnig muziekfeest. In 2024 knalt Fatburger nog steeds met volle kracht door elke zaal, café en festival, van AC/DC en Black Sabbath tot Foo Fighters en Royal Blood – altijd met die herkenbare Fatburger-saus die je omver blaast.</p>
<p><strong>Odd Obsessions</strong><br>Be Different, Be Odd! Odd Obsessions is een Hard Rock &amp; Heavy Metal band uit Noord-Brabant die met hun unieke sound elke zaal op zijn kop zet. Hun nieuwe album ‘Condoned By Silence’, uitgebracht op 23 juni, is al meer dan 1 miljoen keer gestreamd. De band staat bekend om hun energieke live-optredens vol rockende gitaarriffs, strakke drums, en krachtige vocalen, gecombineerd met een gelikte show. Odd Obsessions biedt een muzikale ontsnapping aan de monotonie van het dagelijks leven, en neemt hun publiek mee in een ervaring die je niet snel vergeet.</p>
<p><strong>The RUSHians</strong><br>Sinds 2016 brengen The RUSHians, de enige Nederlandse tributeband van de legendarische Canadese progrockband Rush, een eerbetoon aan hun muziek. Met een setlist die het hele repertoire van Rush bestrijkt, streven deze vier gepassioneerde muzikanten ernaar de live sound en energie van Rush zo authentiek mogelijk over te brengen. Voor fans die Rush missen, biedt The RUSHians een echte live ervaring om de magie van deze iconische band levend te houden.</p>
<p><strong>Undone Dishes</strong><br>Undone Dishes is een goed geoliede 5-mans rock coverband met vele optredens op de teller. Ze spelen de vetste, beste, knallende dansbare rock hits. Een strak geluid, rauwe vocalen en een energieke performance zorgen ervoor dat stilstaan geen optie is. Perfect voor liefhebbers van stevige rock klassiekers en alternatieve festival anthems. Ze brengen essentie van rock tot leven! Vergeet je luchtgitaar niet voor Muse, Foo Fighters, Iron Maiden, Offspring, en andere dikke kneiters. Dirty Heart Rock!</p>
<p><strong>Private Label</strong><br>Met een ongekende passie en rauwe energie sleurt Private Label het publiek mee op een knallende muzikale reis. Deze vier rockers brengen zorgvuldig gekozen medleys die verrassen en vol gas gaan. Ze spelen met overtuiging, energie en overgave. Vraag het publiek hoe ze Private Label omschrijven en je hoort: "plezier” en “rete-strak!” Bereid je voor op een show die je niet snel vergeet…</p>

<p><strong>Cultuurpodium/Cultuurlokaal:</strong><br>
<a href="mailto:info@groene-engel.nl">info@groene-engel.nl</a><br>
Kruisstraat 15<br>
5341 HA Oss<br>
<a href="tel:0412405504">0412-405504</a></p>

    </section>
    <section class='long-html__music-videos'><div class='iframe-wrapper-16-9'><iframe title="PROMO THE RUSHIANS 2024 LIVE" src="https://www.youtube.com/embed/_MNwy8wXDVY?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="PROMO THE RUSHIANS 2024 LIVE" src="https://www.youtube.com/embed/_MNwy8wXDVY?feature=oembed" referrerpolicy="strict-origin-when-cross-origin" class=""></iframe></div></section>
    
    </div>
  