
    <div class='long-html'>
    <section class='long-html__text'>
    <p>In Moddergat, het meest Noordelijke dorp van het land, zien we twee vrienden. Twee mensen die ook twee andere mensen hadden kunnen zijn. In een landschap dat ook een ander landschap had kunnen zijn.</p>
<p>Laat je meevoeren in het multiversum van Koen en Jeroen. Geen voorstelling is hetzelfde, ze spelen compromisloos dat wat het moment hen ingeeft. Een ode aan de opties. Een voorstelling over alles wat had kunnen zijn en tegelijkertijd over niets. Weet dat je erbij had kunnen zijn. Of misschien ooit al eens bent geweest. In een ander universum.</p>
<p>"Met ons afstudeerwerk genaamd ‘Moddergat’ stonden we in ‘Het Debuut 2023’ bij Via Rudolphi. In deze voorstelling, vernoemd naar het dorp in Friesland, speelden we een scène tussen twee vogelspotters, waarvan de één niets meer met de ander te maken wilde hebben. Deze scène speelden we op een ‘loop’, in alle mogelijke vormen waarin je een scène zou kunnen spelen (verdrietig, achterstevoren, als paradijsvogels, etc.). Op deze manier bespraken we onderwerpen als parallelle universa, de veelheid van alles en zingeving op een luchtige en ludieke manier."</p>

<p><strong>Cultuurpodium/Cultuurlokaal:</strong><br>
<a href="mailto:info@groene-engel.nl">info@groene-engel.nl</a><br>
Kruisstraat 15<br>
5341 HA Oss<br>
<a href="tel:0412405504">0412-405504</a></p>

    </section>
    <section class='long-html__music-videos'><div class='iframe-wrapper-16-9'><iframe title="Moddergat - Koen &amp; Jeroen" src="https://www.youtube.com/embed/MEQ1odPQML0?feature=oembed" referrerpolicy="strict-origin-when-cross-origin" class=""></iframe></div><div class='iframe-wrapper-16-9'><iframe title="Moddergat - Koen &amp; Jeroen" src="https://www.youtube.com/embed/MEQ1odPQML0?feature=oembed" referrerpolicy="strict-origin-when-cross-origin" class=""></iframe></div></section>
    
    </div>
  