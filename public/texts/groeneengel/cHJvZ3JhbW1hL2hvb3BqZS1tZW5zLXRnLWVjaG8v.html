
    <div class='long-html'>
    <section class='long-html__text'>
    Theater<p><em>Een absurdistische survivalthriller waarin drie overlevers vechten voor hun menselijkheid – met een knagend geweten en steeds minder te verliezen.</em></p>
<p>HOOPJE MENS is een sciencefictionthriller met slapstickelementen. Wanneer een catastrofale natuurramp de aarde in puin legt, weten drie onbekenden een plek te bemachtigen in het luxe appartement van het laatste nog werkende hotel. Ze zijn, voor zover ze weten, de enige overlevenden. De airco draait, maar hun geweten knaagt. Ten koste van wie zitten zij daar? Hoe verhouden zij zich ten opzichte van elkaar wanneer de voorraden slinken en de buitenwereld steeds dreigender aanvoelt?</p>
<p>Na de succesvolle locatietheatervoorstelling BUNKER keert ECHO terug naar de theaters met HOOPJE MENS. In deze absurdistische toekomstvisie zoeken de personages wanhopig naar behoud van hun eigen identiteit, zelfs wanneer alles instort. Een meeslepende voorstelling over overlevingsdrang en de (on)macht van gewoontes – in een wereld waarin niets meer vanzelfsprekend is.</p>
<p>Smaakt naar meer?Met groot succes biedt Groene Engel al dertien jaar op rij een Onbeperkt Theater Abonnement aan. Met dit abonnement kan je ook in seizoen ’25-’26 naar alle 18 theatervoorstellingen voor volwassenen. Zo hoef je geen keuze te maken uit ons mooie, gevarieerde aanbod. Beleef theater van dichtbij en laat je verrassen door bekende én nieuwe professionele theatermakers!</p>
<p>CreditsTekst: Magne van den BergRegie: Bram CoopmansSpel: Anna Schoen, Titus Boonstra, Fiep MulderijeSounddesign: Mauro CasariniScenografie: Noa HelderLichtontwerp: Vera SelhorstKostuum: Jessica HelbachDramaturgie: Ninke OverbeekTechniek: Matthijs DerksenProductie: Clare DowlingMarketing: Belinda LimaniZakelijke leiding: Davey BakkerArtistieke leiding: Anna SchoenMet dank aan: Het Nationale Theater</p>
<p>Cultuurpodium/Cultuurlokaal:
info@groene-engel.nl
Kruisstraat 15
5341 HA Oss
0412-405504</p>

    </section>
    
    </div>
  