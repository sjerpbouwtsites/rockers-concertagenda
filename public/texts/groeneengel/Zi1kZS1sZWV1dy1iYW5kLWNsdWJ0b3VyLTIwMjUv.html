<div class="long-html">
    <section class="long-html__text">
        <p><strong>Dit is een staconcert</strong></p>
        <p>
            Na haar succesvolle ‘We Are One’ tour, waarmee ze in 2023 en 2024
            langs de Nederlandse theaters trok, doet Berget Lewis vanaf januari
            2025 de vaderlandse clubs aan. Samen met haar muzikale vrienden van
            de vermaarde Leif de Leeuw Band, zal Berget zich van een totaal
            andere kant laten zien dan we tot nu toe van haar gewend zijn.
        </p>
        <p>
            Met haar bekende powervoice als handelsmerk is ze al meer dan 20
            jaar niet meer weg te denken van de Nederlandse podia, is er geen
            radio- of tv-programma meer te bedenken waarin ze niet te gast is
            geweest en is ze met The Ladies Of Soul verantwoordelijk voor
            tientallen uitverkochte Ziggo Dome-concerten. Muzikaal ondersteund
            door de inmiddels negen keer tot beste blues-rock gitarist van de
            Benelux gekroonde Leif de Leeuw en zijn band zijn in 2025 de clubs
            aan de beurt.
        </p>
        <p><strong>Een muzikale vriendschap</strong></p>
        <p>
            De samenwerking tussen Berget Lewis, Leif De Leeuw en Sem Jansen mag
            als redelijk uniek worden beschouwd. Als co-writers van diverse
            stukken op haar nieuw te verschijnen EP waren de twee al behoorlijk
            aan elkaar gewaagd en ontstond er een hechte muzikale vriendschap.
            Een vriendschap die afgelopen zomer resulteerde in een aantal
            festival optredens van de Leif De Leeuw Band, waarbij Berget als
            special guest het podium met hen deelde.
        </p>
        <p>**Een gezamenlijke EP **</p>
        <p>
            Aangestoken door het succes viel alles vanaf dat moment precies op
            zijn plek en ontstond een bijzonder muzikaal partnerschap dat
            onlangs verder vorm kreeg met de opname van een gezamenlijke EP. Een
            muzikaal meesterwerk waarin twee muzikale werelden samenkomen en de
            soul van Berget op een organische manier samensmelt met de bekende
            blues en southern rock van de Leif De Leeuw Band.
        </p>
        <p>
            <em
                >‘Ik kan niet wachten om de rockchick in mezelf te laten zien’ —
                Berget Lewis</em
            >
        </p>
        <p>
            ‘Het grote publiek kent mij voornamelijk als soulzangeres en ik kan
            niet wachten om de rockchick in mij te laten zien’, aldus Berget,
            die met evenveel vertrouwen als enthousiasme uitkijkt naar de
            volgende stap in haar carrière. ‘Mijn stille liefde voor de rock
            komt met de fantastische Leif De Leeuw Band op een geweldige manier
            tot uiting en het publiek gaat mij horen en zien op een manier die
            ze nog niet van mij kennen.’
        </p>
        <p><strong>Eigen werk</strong></p>
        <p>
            Op de vraag wat we qua repertoire in de clubs mogen verwachten, is
            Berget’s antwoord duidelijk: ‘Het beste van mezelf en van mijn twee
            laatste soloalbums. Daarnaast spelen we natuurlijk ook nummers van
            mijn aankomende LP en onze gezamenlijke EP. Een natuurlijke blend
            van de karakteristieke southern rock van de Leif De Leeuw Band en
            mijn soulvolle vocalen.’
        </p>

        <p>
            <strong>Cultuurpodium/Cultuurlokaal:</strong><br />
            <a href="mailto:info@groene-engel.nl">info@groene-engel.nl</a><br />
            Kruisstraat 15<br />
            5341 HA Oss<br />
            <a href="tel:0412405504">0412-405504</a>
        </p>
    </section>
    <section class="long-html__music-videos">
        <div class="iframe-wrapper-16-9">
            <iframe
                title="Leif de Leeuw Band ft. Berget Lewis - Southern Man | NPO Radio 2"
                src="https://www.youtube.com/embed/vWZci8NR5FM?feature=oembed"
                referrerpolicy="strict-origin-when-cross-origin"
                class=""
            ></iframe>
        </div>
        <div class="iframe-wrapper-16-9">
            <iframe
                title="Leif de Leeuw Band ft. Berget Lewis - Southern Man | NPO Radio 2"
                src="https://www.youtube.com/embed/vWZci8NR5FM?feature=oembed"
                referrerpolicy="strict-origin-when-cross-origin"
                class=""
            ></iframe>
        </div>
    </section>
</div>
