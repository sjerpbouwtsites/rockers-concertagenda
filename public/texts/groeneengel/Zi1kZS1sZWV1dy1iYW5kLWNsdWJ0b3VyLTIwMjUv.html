
    <div class='long-html'>
    <section class='long-html__text'>
    <p>Na haar succesvolle ‘We Are One’ tour, waarmee ze in 2023 en 2024 langs de Nederlandse theaters trok, doet Berget Lewis vanaf januari 2025 de vaderlandse clubs aan. Samen met haar muzikale vrienden van de vermaarde Leif de Leeuw Band, zal Berget zich van een totaal andere kant laten zien dan we tot nu toe van haar gewend zijn.</p>
<p>Met haar bekende powervoice als handelsmerk is ze al meer dan 20 jaar niet meer weg te denken van de Nederlandse podia, is er geen radio- of tv-programma meer te bedenken waarin ze niet te gast is geweest en is ze met The Ladies Of Soul verantwoordelijk voor tientallen uitverkochte Ziggo Dome-concerten. Muzikaal ondersteund door de inmiddels negen keer tot beste blues-rock gitarist van de Benelux gekroonde  Leif de Leeuw en zijn band zijn in 2025 de clubs aan de beurt.</p>
<p>**Een muzikale vriendschap **</p>
<p>De samenwerking tussen Berget Lewis, Leif De Leeuw en Sem Jansen mag als redelijk uniek worden beschouwd. Als co-writers van diverse stukken op haar nieuw te verschijnen EP waren de twee al behoorlijk aan elkaar gewaagd en ontstond er een hechte muzikale vriendschap. Een vriendschap die afgelopen zomer resulteerde in een aantal festival optredens van de Leif De Leeuw Band, waarbij Berget als special guest het podium met hen deelde.</p>
<p>**Een gezamenlijke EP **</p>
<p>Aangestoken door het succes viel alles vanaf dat moment precies op zijn plek en ontstond een bijzonder muzikaal partnerschap dat onlangs verder vorm kreeg met de opname van een gezamenlijke EP. Een muzikaal meesterwerk waarin twee muzikale werelden samenkomen en de soul van Berget op een organische manier samensmelt met de bekende blues en southern rock van de Leif De Leeuw Band.</p>
<p><em>‘Ik kan niet wachten om de rockchick in mezelf te laten zien’ — Berget Lewis</em></p>
<p>‘Het grote publiek kent mij voornamelijk als soulzangeres en ik kan niet wachten om de rockchick in mij te laten zien’, aldus Berget, die met evenveel vertrouwen als enthousiasme uitkijkt naar de volgende stap in haar carrière. ‘Mijn stille liefde voor de rock komt met de fantastische Leif De Leeuw Band op een geweldige manier tot uiting en het publiek gaat mij horen en zien op een manier die ze nog niet van mij kennen.’</p>
<p>**Eigen werk **</p>
<p>Op de vraag wat we qua repertoire in de clubs mogen verwachten, is Berget’s antwoord duidelijk: ‘Het beste van mezelf en van mijn twee laatste soloalbums. Daarnaast spelen we natuurlijk ook nummers van mijn aankomende LP en onze gezamenlijke EP. Een natuurlijke blend van de karakteristieke southern rock van de Leif De Leeuw Band en mijn soulvolle vocalen.’</p>
<figure itemscope="" itemtype="http://schema.org/ImageObject" itemprop="isPartOf"><picture title="Filmquiz-website-bbe5">
<source type="image/webp" data-lazy-srcset="https://www.groene-engel.nl/wp-content/uploads/2024/09/Filmquiz-website-bbe5.jpg.webp" srcset="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201086%20665'%3E%3C/svg%3E">

</picture>
</figure><div>Specials</div> - <figure itemscope="" itemtype="http://schema.org/ImageObject" itemprop="isPartOf"><picture title="Groene-engel-website-7-b863">
<source type="image/webp" data-lazy-srcset="https://www.groene-engel.nl/wp-content/uploads/2024/08/Groene-engel-website-7-b863.jpg.webp" srcset="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201086%20665'%3E%3C/svg%3E">

</picture>
</figure> - <figure itemscope="" itemtype="http://schema.org/ImageObject" itemprop="isPartOf"><picture title="Tussen-de-schuifdeuren-51db">
<source type="image/webp" data-lazy-srcset="https://www.groene-engel.nl/wp-content/uploads/2024/08/Tussen-de-schuifdeuren-51db.png.webp" srcset="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201086%20665'%3E%3C/svg%3E">

</picture>
</figure><div>Lezing/Debat</div> - 
    </section>
    
    
    </div>
  