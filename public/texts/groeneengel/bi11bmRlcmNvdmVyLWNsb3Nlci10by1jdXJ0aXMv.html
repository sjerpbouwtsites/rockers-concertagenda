
    <div class='long-html'>
    <section class='long-html__text'>
    <p><strong>Staconcert</strong></p>
<p><em>Close your eyes and you hear Joy Division, close your eyes and you feel Joy Division</em></p>
<p>Helaas kunnen we niet meer live genieten van de iconische formatie Joy Division, maar er bestaat al meer dan 15 jaar een groots alternatief dat zich Joy Division Undercover noemt. Geen flauwekul naspeelbandje met verkleedpartijtjes maar een groep muzikanten die intens houdt van deze muziek en ze met alle egards voor het voetlicht brengt. Een rake quote uit de pers; “Close your eyes and you hear Joy Division, close your eyes and you feel Joy Division”.</p>
<p>De band – die ook buiten onze landsgrenzen opereert – heeft door de jaren een trouwe eigen aanhang opgebouwd die dit volmondig zullen beamen. Tijdens de huidige tour zal de band het album Closer integraal spelen (plus andere hoogtepunten uit het JD-repertoire) en het leven van Ian Curtis herdenken.</p>
<p><strong>Closer: een inktzwart afscheidsalbum</strong><br>In 2025 is het 45 jaar geleden dat de Britse New Wave groep Joy Division ophield te bestaan. In dat jaar kwam hun tweede en officieel laatste album ‘Closer’ (1980) uit. Postuum weliswaar. Omdat zanger Ian Curtis zich reeds voor de release ervan van het leven beroofde. De zanger, net een jaar vader van een dochtertje, leed naast vele depressies onder andere<br>aan epilepsie en kende een serieuze relatiecrisis met zijn vrouw. Op het inktzwarte ‘Closer’ horen we dan ook een van alles en iedereen vervreemde, depressieve man die angstvallig probeert zijn talloze demonen te bevechten. De muziek van de band (die later als New Order verder zouden gaan) sluit daar naadloos op aan.</p>
<p>45 Jaar na dato zijn vriend en vijand het erover eens dat het hier om een absolute klassieker gaat. In het Verenigd Koninkrijk behaalde het album destijds al de 6e plaats in de UK Albums Chart en in 1980 werd het NME’s Album van het jaar. In de Kink FM’s album top 100 allertijden eindigt dit album tot op de dag van vandaag hoog. Net als overigens het eerste, inmiddels legendarische album Unknown Pleasures dat kan worden gezien als het officiële startschot van de postpunk die in de jaren erna sterk opmars deed.</p>
<p>Joy Division beïnvloedde daarbij bands als Echo &amp; The Bunnyman, The Cure, U2, Bauhaus, The Sound etc. Maar ook nu nog geven bands als Interpol, Arcade Fire, The Editors etc. aan sterk te worden beïnvloed door de muziek van JD.</p>
<p>Dat het een memorabele avond gaat worden kun je ook niet anders verwachten met topmuzikanten als Henk Koorn (Hallo Venray) op gitaar en Erny Green (The Eternal, Kaspar Baum) op vocalen. Ook deze tour hoopt de band wederom op uitverkochte zalen met een mooie mix van oudgedienden en nieuwe jonge fans die het repertoire omarmen.</p>
<p><strong>Onze concerten zijn popshows, tenzij expliciet wordt aangegeven dat het om een theaterconcert gaat. Dat betekent dat het publiek staat.</strong></p>

<p><strong>Cultuurpodium/Cultuurlokaal:</strong><br>
<a href="mailto:info@groene-engel.nl">info@groene-engel.nl</a><br>
Kruisstraat 15<br>
5341 HA Oss<br>
<a href="tel:0412405504">0412-405504</a></p>

    </section>
    <section class='long-html__music-videos'><div class='iframe-wrapper-16-9'><iframe title="2023 Joy Division Undercover - 'Transmission' @ DRU Poppodium" src="https://www.youtube.com/embed/nMZG5Dq8Tm8?feature=oembed" referrerpolicy="strict-origin-when-cross-origin" class=""></iframe></div></section>
    </div>
  