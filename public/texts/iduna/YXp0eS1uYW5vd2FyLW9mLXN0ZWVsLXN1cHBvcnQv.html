
    <div class='long-html'>
    <section class='long-html__text'>
    <span><p data-pm-slice="1 1 []"><strong>Powermetal-strijders opgelet! Dynazty komt met hun geweldige nieuwe album naar Iduna. “Game of Faces”, de negende plaat van de Zweedse metalgigant, laat weer eens zien dat de heren van Dynazty de koningen van de powermetal zijn. Met invloeden van hardrock en hair metal heeft de band een inspirerend en episch geluid ontwikkeld. Als tweede act neemt Dynazty de Italiaanse entertainers Nanowar of Steel mee. Samen staan ze garant voor een fantastische avond vol spectaculaire metal!</strong></p>
<p>Dynazty is al lang geen nieuwkomer binnen het genre meer. Sinds ze in 2008 zanger Nils Molin (die je van <strong>Amaranthe</strong> kunt herkennen) rekruteerden, is de band niet meer weg te denken uit het wereldwijde powermetal-toneel. Fantastische verhalen over vrijheid en heldhaftige daden, maar ook diepere thema’s zoals het vinden van jezelf in een spirituele wereld: Dynazty is van alle markten thuis. Na hun album Renatus uit 2013 durfde de band wat meer invloeden uit de hardrock in hun materiaal te mengen. Hierdoor staan de aanstekelijke melodieën en meezingers nóg meer in de spotlight! Zoals we gewend zijn van de band levert Dynazty met “Game of Faces” weer een kraker van een plaat. Tijdens hun optreden hoor je dus deze verfrissende nieuwe tracks, maar ook fan-favorieten zoals The Human Paradox en Presence of Mind zullen ongetwijfeld voorbij komen!</p>
<p>Als special guest komen de mannen van Nanowar of Steel uit Italië gevlogen. Metalheads verbinden door lollige teksten en ‘killer riffs’, dat is de missie van deze band. Met een nieuw livealbum in hun arsenaal is de show van Nanowar of Steel een metal feestje van de hoogste plank.</p>
</span>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/f1UnL4OOsNY" frameborder="0" allowfullscreen></iframe></div><div class='iframe-wrapper-152px'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/5deRBvKxJssHVa9n6B7tWV?si=KSM6P5m5Rm23ntarHjQAwA" src="https://open.spotify.com/embed/artist/5deRBvKxJssHVa9n6B7tWV?si=KSM6P5m5Rm23ntarHjQAwA" loading="lazy" class=""></iframe></div></section>
    
    </div>
  