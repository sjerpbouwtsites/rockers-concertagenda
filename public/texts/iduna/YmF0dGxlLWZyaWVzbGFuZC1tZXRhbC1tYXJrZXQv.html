
    <div class='long-html'>
    <section class='long-html__text'>
    <span><p data-renderer-start-pos="483"><strong data-renderer-mark="true">De regionale helden Levikta, Dan Brooklyn, Deafened to Death en Blossom &amp; Wither gaan de strijd aan voor een felbegeerde plek in de finale tijdens de Friese voorronde van de Metal Battle.</strong></p>
<p data-renderer-start-pos="672">De grote zaal wordt omgetoverd tot een strijdtoneel waar Friese bands vechten voor een finaleplek en een kans op een optreden op het befaamde Wacken Open Air Festival. De kleine zaal wordt ingericht als metal market, met cd's, vinyl en merchandise van diverse metalbands en aanverwante genres. Of je nu op de hoogte wilt blijven van de metalscene in Friesland, gezellig wilt socializen, de nieuwste metalalbums wilt kopen, die klassieker uit de platenbak wilt vissen, of gewoon wilt genieten van geweldige bands, deze middag in Iduna biedt het allemaal!</p>
<p data-renderer-start-pos="1227"><strong data-renderer-mark="true">Levikta</strong><br>
Levikta is een jonge rock/metal band uit Friesland met invloeden uit verschillende genres, met name 80s heavy metal, classic rock en blues. Duistere thema's over de nacht en de duivel spoken door de songteksten, begeleid door explosieve drumbeats, creatieve gitaarriffs en krachtige baslijnen. Hiermee is Levikta klaar om op de podia te vlammen!</p>
<p data-renderer-start-pos="1582"><strong data-renderer-mark="true">Dan Brooklyn</strong><br>
Dan Brooklyn is een muzikale duizendpoot die de “shock rock” nieuw leven in blaast. Met occulte invloeden en duistere taferelen staat Dan Brooklyn garant voor een meeslepende reis naar de duistere kant van de mensheid!</p>
<p data-renderer-start-pos="1815"><strong data-renderer-mark="true">Deafened To Death</strong><br>
Keiharde groovemetal met breakdowns waar je u tegen zegt. Deafened To Death is een jonge band uit Leeuwarden met waardering voor de klassiekers uit metal en hardcore, maar dan met een vernieuwend sausje. Harder dan deze band wordt het eigenlijk niet.</p>
<p data-renderer-start-pos="2085"><strong data-renderer-mark="true">Blossom &amp; Wither</strong><br>
Blossom &amp; Wither is een vierkoppige instrumentale post-metalband uit de Friese hoofdstad. De band combineert verschillende karakteristieken uit diverse genres: pakkende gesyncopeerde ritmes en overweldigende blastbeats, afgewisseld met ambient, post-rockachtige composities. Samen resulteert dat in een mengelmoes van gelaagde melodieuze stukken en zware, beukende riffs.</p>
</span>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a id="link_text-79-7-1" class="long-html__social-list-link" href="https://www.facebook.com/profile.php?id=100071290152696" target="_blank" data-color="fcf8b9" data-id="link_text-79-7"><u>Facebook</u></a></li><li class='long-html__social-list-item'><a id="link_text-79-7-2" class="long-html__social-list-link" href="https://www.facebook.com/danbrooklynofficial/" target="_blank" data-color="fcf8b9" data-id="link_text-79-7"><u>Facebook</u></a></li>
    </ul>
  </nav>
    </div>
  