
    <div class='long-html'>
    <section class='long-html__text'>
    <span><p data-pm-slice="1 1 []"><strong>Op zaterdag 18 januari presenteert Iduna een nieuwe editie van A Tribute to Monsters of Rock! Met deze keer een monster line-up: Pantera, Iron Maiden, AC/DC (Bon Scott tijdperk) en Judas Priest (vroege periode). Maak je klaar voor een avond vol legendarische muziek!</strong></p>
<p>A Tribute to Monsters of Rock is met reden een jaarlijkse traditie geworden bij Iduna. Het festival, waar de beste tributeacts een ode brengen aan de allergrootste rockbands ter wereld, verkoopt jaar na jaar uit. Deze keer brengt The Art of Pantera de brute grooves van Pantera tot leven met besmettelijke energie, terwijl Powerslave de indrukwekkende show van Iron Maiden evenaart, Bon Scotch blaast je omver met de explosieve songs van AC/DC,en tenslotte brengt Concrete Priest een meesterlijk eerbetoon aan de vroege jaren van Judas Priest.</p>
<p>A Tribute to Monsters of Rock is een verwijzing naar het legendarische festival dat in de jaren 80 in het Engelse Donington werd gehouden, waar alle grote rock- en metalbands ter wereld optraden. Verwacht een avond vol nostalgie en de beste rock- en metalhits!</p>
</span>
    </section>
    
    
    </div>
  