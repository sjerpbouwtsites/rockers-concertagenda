
    <div class='long-html'>
    <section class='long-html__text'>
    <span><p><strong>Scream for me Drachten! The Iron Maidens, de lekkerste en beste Iron Maiden tribute, komt naar Iduna! Maak je klaar voor een energieke en theatrale show, inclusief de populaire bandmascotte Eddie. Special guest is Darkness Surrounding. De ticketverkoop is per direct gestart. </strong></p>
<p>Sinds hun oprichting in 2001 hebben The Iron Maidens zich razendsnel opgewerkt tot een van 's werelds meest geliefde Iron Maiden tributebands. Hun succes berust niet alleen op hun uiterlijk, maar ook op hun uitmuntend muzikaal vakmanschap, dynamische podiumpresentatie en levendige theatrale shows. Bij The Iron Maidens staat talent centraal. Deze vrouwen zijn stuk voor stuk hoogopgeleide professionals met diverse muzikale achtergronden, variërend van klassiek en musicaltheater tot blues en rock. De band en haar leden hebben talloze prijzen in de wacht gesleept, waaronder The Rock City News Awards, The LA Music Awards, en The All Access en Magazine Award Show. De line-up bestaat uit Kirsten "Bruce Chickinson" Rosenberg op zang, Linda "Nikki McBURRain" McDonald op drums, Shani "Adriana Smith" Kimelman en Nikki "Davina Murray" Stringfield op gitaren, en Wanda "Steph Harris" Ortiz op bas.</p>
<p>The Iron Maidens spelen een uitgebreid repertoire van Iron Maiden, variërend van hun vroege werk tot hun grootste hits en fanfavorieten. Hun liveshows zijn een spektakel met optredens van Maiden mascotte Eddie, de Grim Reaper, de duivel en andere iconische figuren.</p>
<p>Darkness Surrounding, een vijfkoppige metalband uit het Duitse Wuppertal, brengt als special guest een unieke mix van melodieuze deathmetal en invloeden uit andere genres naar Drachten. De krachtige growls van Tim en de engelachtige stem van Kessi zorgen voor een dynamische zangervaring, ondersteund door snelle riffs, epische instrumentale stukken en intense headbangmomenten. Sinds hun oprichting in 2017 heeft de band lovende recensies ontvangen voor hun debuutalbum "Reality Unreal" en meerdere succesvolle singles uitgebracht.</p>
</span>
    </section>
    <section class='long-html__music-videos'><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/6mdiAmATAx73kdxrNrnlao?si=a5Voh4ShQyiMbzc4Mk1Xzg" src="about:blank" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a id="link_text-79-7-1" class="long-html__social-list-link" href="https://www.facebook.com/theironmaidensofficial/" target="_blank" data-color="ffeb0d" data-id="link_text-79-7"><u>Facebook</u></a></li>
    </ul>
  </nav>
    </div>
  