
    <div class='long-html'>
    <section class='long-html__text'>
    <p>Punkrock is terug! De enige echte Drentse punkrock-stoomwals Skroetbalg komt naar Iduna! Onverschrokken pioniers van de provincie punk met een no-nonsense attitude, dat zijn de mannen van de Balg. Verwacht keiharde punktracks, met teksten over cruciale onderwerpen zoals stompen in de kroeg en met je oude Renault 5 scheuren over de Hunebed Highway. Lokale oi-kampioenen Bent Out Of Shape verzorgen de support!</p>
<p>Met meer dan 100 shows, een eigen festival en een sloopkogel van een nieuw album onder de riem is Skroetbalg overladen met terechte zelfoverschatting en woester dan ooit. Met de roots stevig in Drenthe neemt deze punkrock gigant (in wording) het hele land over, zonder weerstand. Het nieuwe album “Geen Toeval” is door het Dagblad van het Noorden beschreven als “aanstekelijk, meebrulbaar, in de hoogste versnelling en met de longen uit het lijf. Zo hoort dat.” Geen gelul, geen poespas, gewoon ouderwets hard beuken. Dat is waar Skroetbalg voor staat.</p>
<p>Bent Out Of Shape is geen onbekende in het noorden. Krachtige oi! songs met brullende vocalen en pakkende riffs, niks meer en zeker niks minder. Met (oud) leden van o.a. De Hûnekop, Spirit 84, Icepick en No Denial is duidelijk dat deze ouwe rotten precies weten wat ze aan het doen zijn.</p>

    </section>
    <section class='long-html__music-videos'><div class='iframe-wrapper-16-9'><iframe data-placeholder-image="https://iduna.nl/wp-content/uploads/complianz/placeholders/youtubeU0S5ub-q1d8-maxresdefault.webp" data-category="marketing" data-service="youtube" class="cmplz-placeholder-element cmplz-video cmplz-processed cmplz-activated" data-cmplz-target="src" data-src-cmplz="https://www.youtube.com/embed/U0S5ub-q1d8" src="https://www.youtube.com/embed/U0S5ub-q1d8" frameborder="0" allowfullscreen=""></iframe></div><div class='iframe-wrapper-152px'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" class="cmplz-placeholder-element cmplz-no-video cmplz-processed cmplz-activated" data-cmplz-target="src" data-src-cmplz="https://open.spotify.com/embed/artist/0vufr8PM3H2KgIeObZbXni?si=3s9M6XmcTnCFcK9M7DeAsw" style="border-radius:12px" src="https://open.spotify.com/embed/artist/0vufr8PM3H2KgIeObZbXni?si=3s9M6XmcTnCFcK9M7DeAsw" width="100%" height="152" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" data-deferlazy="1" loading="lazy"></iframe></div></section>
    </div>
  