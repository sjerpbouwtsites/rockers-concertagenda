
    <div class='long-html'>
    <section class='long-html__text'>
    <span><p><strong>Heavymetalzanger Blaze Bayley komt terug naar Friesland! Bereid je voor op een krankzinnige en energieke heavymetalshow, waarin Blaze 25 jaar Silicon Messiah viert, zijn nieuwe album Circle of Stone presenteert en natuurlijk zijn klassieke Iron Maiden-songs speelt.</strong></p>
<p>Blaze Bayley, geboren in 1963, is een zanger en songwriter met een indrukwekkende carrière in de heavy metal. Wereldwijde bekendheid verwierf hij als frontman van Iron Maiden, waarmee hij tussen 1994 en 1999 twee albums uitbracht (The X Factor en Virtual XI) en wereldwijd toerde. Zijn professionele muziekcarrière begon echter al in 1984 met Wolfsbane.</p>
<p>Na zijn vertrek bij Iron Maiden startte Blaze een solocarrière. Hij bracht maar liefst 14 studioalbums uit, naast diverse livealbums, dvd’s en compilaties. Blaze heeft een benijdenswaardige reputatie opgebouwd als een van de meest hardwerkende artiesten, die vrijwel constant op tournee is. In de afgelopen jaren trad hij op in het Verenigd Koninkrijk, Europa, Noord-Amerika en Latijns-Amerika. Hij staat bekend als een onafhankelijke artiest met een bijzondere band met zijn fans. Bovendien wordt hij geroemd om zijn onuitputtelijke energie en compromisloze, krachtige liveoptredens.<br>
In 2025 presenteert Blaze een speciale ‘25th Anniversary’ setlist ter ere van zijn album Silicon Messiah, het eerste album dat hij in 2000 uitbracht na zijn vertrek bij Iron Maiden. De setlist zal bestaan uit nummers van Silicon Messiah, Circle of Stone, en zijn bekende Iron Maiden-klassiekers.</p>
<p><strong>Support: Pryma</strong><br>
Luidruchtige riffs, loodzwaar en met geweldige vocalen, Pryma is een talentvolle hardrockband uit het zuidoosten van Engeland. Dit viertal maakt experimentele, stevige en onstuimige muziek die perfect aansluit bij hun energieke podiumpresentatie. De band brengt een krachtige mix van heavy metal met een vleugje groove en thrash.</p>
</span>
    </section>
    <section class='long-html__music-videos'><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubenkjdGKOwdKc-maxresdefault.webp" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/nkjdGKOwdKc" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubeDlrIxPf9x-E-maxresdefault.webp" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/DlrIxPf9x-E" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/2N1l5VEy6whDRqvnUElnau?si=ltBIU_8oT2-PLIWWFbgeDA" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/5W3CpTEfxHnas9n4k1lvit?si=5MxEJ76dSk2TRNG1jOCmnw" src="about:blank" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a id="link_text-79-7-1" class="long-html__social-list-link" href="https://www.facebook.com/officialblazebayley%20" target="_blank" data-color="e7e9cd" data-id="link_text-79-7"><u>Facebook</u></a></li><li class='long-html__social-list-item'><a id="link_text-79-7-2" class="long-html__social-list-link" href="https://www.facebook.com/Prymabanduk" target="_blank" data-color="e7e9cd" data-id="link_text-79-7"><u>Facebook</u></a></li>
    </ul>
  </nav>
    </div>
  