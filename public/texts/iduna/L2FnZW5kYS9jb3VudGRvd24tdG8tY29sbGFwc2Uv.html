
    <div class='long-html'>
    <section class='long-html__text'>
    <span><p><strong>Countdown to Collapse: in de ruïne van de pandemie en in tijden van polarisatie, oorlog, inflatie, klimaat en racisme is er weer genoeg om boos over te zijn. Protestmuziek toont deze onvrede en de punkscene floreert als nooit te voren. Wij brengen je daarom enkele van de beste bands uit de lagere landen en daarbuiten. De bands die je wilt zien met de boodschap die je moet horen. Het is tijd om af te tellen tot onze ondergang.</strong></p>
<p>Verwacht een dozijn hardcore- en punkbands, vegan voedsel en de mogelijkheid om nog even iets nieuws op te pikken voor school of kantoor. Met optredens van onder andere:</p>
<ul>
<li>Burning Kross (BE)</li>
<li>Stresssysteem</li>
<li>Staathaat (UK/NL)</li>
<li>Oust</li>
<li>Karnabahar</li>
<li>The Breed (Brabant)</li>
<li>Traumatizer</li>
<li>Meditation</li>
<li>Toxic Shock</li>
<li>Curselifter</li>
<li>Zanjeer</li>
<li>Seein'red</li>
</ul>
<strong>Line-up</strong>
<p><strong>Burning Kross<br>
</strong>BURNING KROSS uit België kwam zo’n beetje aan het einde van de pandemie bovendrijven en maakte indruk met hun titelloze debuutplaat. Denk aan felle en gruizige hardcore punk, vroege 80s USHC met een donker randje. Met teksten op hun eerste album over het bloedbad in Tulsa in 1921 en op het tweede over het bloedbad in Parijs in 1961, weet je dat deze band de geschiedenis kent en heel duidelijk maakt dat ze sterk staan als een antiracistische entiteit.&nbsp; Luister <a href="https://burningkross.bandcamp.com/album/promo-2024">hier</a> naar een promo van hun tweede LP.</p>
<p>Voor liefhebbers van: Negative Approach, Jerry's Kids, Poison Idea</p>
<p><strong>Stresssysteem</strong><br>
Wie de afgelopen jaren regelmatig een punk of hardcore show in Noord Nederland bezocht heeft kan STRESSSYSTEEM onmogelijk gemist hebben. Thrashy riffs, blastbeats en solo’s maar met diepe hoorbare roots in de hardcore punk. En dat afgemaakt met Nederlandse vocalen; linkser dan links, zoals het hoort. Het schijnt dat er nieuw materiaal op komst is. Hopelijk krijgen we hier al wat meer van te zien. En anders gaan we met de vuisten in de lucht voor Vrede die geen vrede is!</p>
<p>Voor liefhebbers van: Provoked, Sacrilege (uk)</p>
<p><strong>Staathaat<br>
</strong>Wij zijn erg blij met de terugkeer van STAATHAAT. We bedoelen: is er een beter moment dan dit om boos te zijn, om die woeste uitlaatklep te vinden voor alles wat we om ons heen zien gebeuren? Het is boos, het is intens en er is zeker d-beat. En met zo'n naam weet je wat je tekstueel kunt verwachten. Deze mensen slaan linksaf terwijl anderen rechtsaf slaan. En wat wil je ook met zoveel Nederlandse punkgeschiedenis in de gelederen waarbij de bandleden onderling met bands als Seein' Red, Lärm, Kriegstanz, Orwell Nation, Cathode en Betercore al lang hun credits verdient hebben.</p>
<p>Voor liefhebbers van: His Hero is Gone,&nbsp; Corrupted, Dystopia</p>
<p><strong>Oust</strong><br>
Oeff, wat te zeggen van OUST dat in de buurt komt van hoe het is om deze band live te ervaren? Hoe ze vakkundig het podium op Fluff Fest 2023 afbraken en het publiek in ontzag achterlieten was alles wat ze nodig hadden om hun status als een van de beste bands in de Europese hardcore van dit moment te zien verstevigen. Oh ja, het is d-beat, oh ja, ze hebben hun zegje over de huidige politiek. En oh ja, het maakt niet uit waar je je verstopt in het publiek, hun zanger zegt Fuck Your Band recht in je gezicht. Twee woorden zouden genoeg moeten zijn: wees erbij. https://oustpunx.bandcamp.com/</p>
<p>Voor liefhebbers van: Detestation, To What End?, Victims</p>
<p><strong>Karnabahar</strong><br>
Punk is niet dood, maar met KARNABAHAR is screamo springlevend. Deze internationale groep mensen vond elkaar in Utrecht en besloot een screamoband van het hoogste niveau te worden. Na veel te lang wachten waren we in januari 2024 eindelijk getuige van de release van hun eerste EP Insurrección de los Incontentables en was de eerste serie tapes binnen no-time uitverkocht. Bij CtD HQ hebben ze niet gesnoozed en sindsdien draait deze tape volop. Ontdek zelf wat 1010110010101011 betekent en heb iets om naar uit te kijken als ze eindelijk de weg naar Fryslân vinden.</p>
<p>Voor liefhebbers van: Pg.99, Shikari, Kaospilot</p>
<p><strong>The Breed<br>
</strong>THE BREED komt uit Brabant en brengt ons rauwe, boze en met Oi doordrenkte hardcore punk. Korte boze uitbarstingen volgen zich af met keiharde knokkelbrekers. Stilstaan is onmogelijk. Trek je boots aan, maak ze stevig vast en stamp jezelf een weg door de pit! Ze komen in augustus vers terug van een Japanse tour om ons bij Iduna te laten zien hoe je precies moet slammen.</p>
<p>Voor liefhebbers van: 86 Mentality, Violent Reaction, Poison Idea</p>
<p><strong>Traumatizer<br>
</strong>We kunnen niet geloven dat het nog maar een jaar geleden is dat TRAUMATIZER hun eerste show speelde. Stevig geworteld in de scene rond het Haarlemse Slachthuis, drukten ze al snel een stempel op de huidige Nederlandse scene. Traumatizer brengt snelle, furieuze, met d-beat doordrenkte hardcore punk. Fastcore met een Scandinavisch randje dus. Top dit af met zangeres Anna die haar letterlijk de longen uit het lijf schreeuwt en je snapt waar de buzz rondom Traumatizer vandaan komt. Dit is beslist niet zomaar het eerste de beste bandje maar eentje die je goed in de gaten moet houden!</p>
<p>Voor liefhebbers van: Hetze, Mob 47, State of Fear</p>
<p><strong>Meditation</strong></p>
<p>MEDITATION is een nieuwe band uit Groningen. Met inspiratie uit de hardcorepunk, powerviolence en deathmetal is Meditation een showcase voor extreme muziek. Het schijnt dat hun eerste release onderweg is, maar voorlopig zul je het moeten doen met wat de Tube te bieden heeft aan live-ervaringen. Deze band gaat ervoor, wat hun intense liveshows bewijzen. Wees geen dwaas, mis het niet.</p>
<p>Voor liefhebbers van: Despise You, Infest, Obituary</p>
<p dir="ltr"><strong>Toxic Shock</strong></p>
<p dir="ltr">De Shock komt naar Friesland! TOXIC SHOCK is al meer dan tien jaar hard aan de weg aan het timmeren en hebben de reputatie een van de beste livebands van België te zijn. Pak je bandana, zoek die hardloopschoenen en maak je klaar voor 30 minuten lang snoeihard cirkelpitten. Thrash!</p>
<p dir="ltr">Voor liefhebbers van: Municipal Waste, Excel, Damaged Goods</p>
<p dir="ltr"><strong>Curselifter</strong></p>
<p dir="ltr">Het lijkt erop dat er iets bijzonders in het water van de stad Utrecht zit. Waar heavy’trecht zich meer verdiepte in andere stromingen, verraste CURSELIFTER ons eind 2023 ineens met een loodzware demo. Denk aan metalcore, metalcore en alleen maar metalcore. Met lyrische thema’s die seksueel geweld, machismo met twee gezichten en politiegeweld bespreken, zijn ze hier om je een schop onder je kont te geven. Geen poespas, maar rechttoe rechtaan oldschool. Mosh!</p>
<p dir="ltr">Voor liefhebbers van: Walls of Jericho, Arkangel, California Circle Pit</p>
<p dir="ltr"><strong>Zanjeer</strong></p>
<p dir="ltr">Zeggen dat ZANJEER uit Duitsland komt is net zo belachelijk als zeggen dat de aarde plat is, maar daar gaan we, want ze zijn gevestigd in Bremen. Dit zeer internationale viertal is terug, op een missie om de muren van het eurocentrisme in onze scene te verwoesten. Compromisloze politieke punk met teksten in Urdu, Punjabi en Farsi. Niet te missen.</p>
<p dir="ltr">Voor fans van: Ratos de Poraeo, Haram, Limpwrist</p>
<p dir="ltr"><strong>Seein’red</strong></p>
<p dir="ltr">Last but not least presenteren we SEEIN' RED. Waarschijnlijk de langstlopende hardcorepunkband van Nederland en een band die nog nooit concessies heeft gedaan qua stijl of teksten. Van een vroege klassieker als Punk is Verzet (en we bedoelen geen ‘fuck de maandag') tot een nieuwe als Huurwaanzin. Het is snel, het is furieus en we hopen dat er nooit een einde komt aan het zien van deze drie mensen op het podium. Welkom terug in Fryslân.</p>
<p dir="ltr">Voor fans van: snelle hardcore, communisme, Lärm, Dropdead</p>
<p>Om voor nu af te sluiten... Ja, er zal veganistisch eten zijn. En ja, wij zorgen ervoor dat je de laatste bus kunt pakken naar waar je maar moet zijn als je niet uit het prachtige Drachten komt. De Diamant van het Noorden alwaar de Countdown to Collapse op 14 september mag beginnen in Iduna.</p>
</span>
    </section>
    <section class='long-html__music-videos'><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubeWzOx8E6GEF4-maxresdefault.jpg" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/WzOx8E6GEF4" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubenFkeyX66UF8-maxresdefault.jpg" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/nFkeyX66UF8" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/3KKSG6sholoZyJ59kFnxWE?si=SXD-vBhSSdCaMx9aAruVnQ" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/3kkqvvATi7otRY281oz1sO?si=jE5UwihFRceuT29FNziJKA" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/5OHL4KH5rSYYESINdMXaDt?si=PMFdwrELT-GMO0aPecs5NQ" src="about:blank" class=""></iframe></div></section>
    
    </div>
  