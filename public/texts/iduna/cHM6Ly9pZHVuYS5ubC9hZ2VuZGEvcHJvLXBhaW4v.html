
    <div class='long-html'>
    <section class='long-html__text'>
    <span><p><strong>Het New Yorkse Pro-Pain wordt terecht beschouwd als een ware legende en pionier in de hardcore- &amp; metalscene en komt voor een meesterlijke show terug naar Iduna. Eigenlijk behoeft de band nog maar weinig introductie, maar hier komt ‘ie dan toch. Checkmate en LIES! treden op als supportacts.</strong></p>
<p>Sinds hun baanbrekende debuutalbum "Foul Taste Of Freedom", dat begin jaren ‘90 werd genomineerd voor een scala aan prijzen, heeft de band rondom zanger/bassist Gary Meskil de bewondering en respect verdiend van talloze fans over de hele wereld. Overal presteren ze het om de zaal plat te spelen met hun loeistrakke show. Elk album van Pro-Pain is een toonbeeld van intensiteit, inspiratie, eerlijkheid en onwil om compromissen te sluiten. Met hun vijftiende studioalbum "Voice Of Rebellion" keert de band terug naar hun oude vorm.</p>
<p>Pro-Pain is altijd het tegenovergestelde geweest van een allemansvriend. Al sinds hun debuutalbum "Foul Taste Of Freedom" in 1992 confonteerde Pro-Pain openlijk <em>smug</em> autoriteiten. Bandleider Gary Meskil is een idealist, zowel op muzikaal als politiek gebied, en heeft zijn compromisloze houding voortgezet op albums als "Pro-Pain" (1998), "Act Of God" (1999), "Round 6" (2000), "Fistful Of Hate" (2004), "Absolute Power" (2010), "Straight To The Dome" (2012) en "The Final Revolution" (2013).</p>
<p>Bereid je voor om de uitstekende liveshow van het legendarische Pro-Pain bij Iduna te zien! Verwacht een onvergetelijke middag vol klassiekers, rauwe energie en onversneden hardcore. Dus zorg dat je erbij bent!</p>
<p><strong>Checkmate</strong><br>
Checkmate uit Zutphen is een energieke hardcoreband die de voetjes van de vloer krijgt en - naar eigen zeggen - zelfs tegen het plafond. Metallic riffs, slopende ritmes en krijsende vocals, zijn de basisingrediënten.</p>
<p><strong>LIES!<br>
</strong>LIES! uit Groningen brengt een mix van zware hardcore en thrashmetalriffs die de vloer doen schudden. Denk Terror, Slayer, All Out War of Hatebreed. Hun sound, geworteld in de jaren '90 brengen ze met een moderne twist. Een harde liveband waar het altijd los gaat.</p>
</span>
    </section>
    <section class='long-html__music-videos'><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubev2tEetO2eSU-maxresdefault.jpg" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/v2tEetO2eSU" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtube490nXto7Jqg-maxresdefault.jpg" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/490nXto7Jqg" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/56F64pmwSSCcmS1CxAnPk8?si=FDndZI1oR6uyY7O6TUrUSg" src="about:blank" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a id="link_text-79-7-1" class="long-html__social-list-link" href="https://www.facebook.com/propainhardcore/" target="_blank" data-color="A6DBF6" data-id="link_text-79-7"><u>Facebook</u></a></li>
    </ul>
  </nav>
    </div>
  