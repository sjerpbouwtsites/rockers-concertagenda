
    <div class='long-html'>
    <section class='long-html__text'>
    
					<p><strong>Froukje kondigt vandaag twee shows in AFAS Live aan. De shows zijn onderdeel van de Noodzakelijk Verdriet tour en vinden plaats op 20 en 21 november. De kaartverkoop loopt via Ticketmaster. </strong></p>
<p>Afgelopen week stond Froukje twee avonden in een uitverkocht Carré en gaf ze een spetterende optreden tijdens Noorderslag. Op woensdag 21 februari start de compleet uitverkochte Noodzakelijk Verdriet tour ter ere van van het gelijknamige album dat op op 12 januari uitkwam. Het album stond in de eerste week al in internattionale Global Spotify afspeellijst als één van de meest beluisterde albums. Vandaag kondigt de zangeres een twee shows aan in AFAS Live, namelijk op 20 en 21 november 2024.</p>
<p>Froukje is nog maar 18 jaar als ze zich begin 2020 met haar single 'Groter Dan Ik' in één klap profileert als een van de nieuwe beloften van de Nederlandse alternatieve pop. Haar tweede single 'Ik Wil Dansen' wordt Song van het jaar bij 3voor12 en haar EP 'Licht en Donker' wordt lovend ontvangen en beloond met een Edison in de categorie Alternative. Ook wint Froukje een 3FM Award voor Beste Nieuwkomer.</p>
<p>Haar tweede EP 'Uitzinnig' (2022) krijgt onder andere een 5-sterrenrecensie in de Volkskrant: "Uitzinnig kent enkel sprankelende liedjes met teksten die slim en aangrijpend zijn." Een prijzenregen volgt. Froukje wint wederom een Edison (Alternative), ontvangt een 3FM Award voor Beste Artiest, ze wordt door haar collega-artiesten bekroond met de Zilveren Notenkraker en ze is winnaar van Song van het Jaar bij 3voor12 - ditmaal met 'Zonder Gezicht', samen met S10. Het succes resulteert in uitverkochte clubtours, volle festivalzomers en in het najaar van 2022 stond Froukje met haar eigen show in een uitverkocht AFAS Live.</p>

				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/LyPihweZYA0?si=5tmZKLfIbiRLafVD" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/6PjNmiZZEHPAJEvoURMYxG?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  