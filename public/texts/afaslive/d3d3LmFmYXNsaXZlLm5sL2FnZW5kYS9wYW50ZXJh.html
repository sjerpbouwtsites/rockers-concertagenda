
    <div class='long-html'>
    <section class='long-html__text'>
    
					<p><strong>Na het overweldigende succes in 2023, komt Pantera volgend jaar terug naar Amsterdam. De Amerikaanse groove metalband staat op 28 januari 2025 in AFAS Live. De kaartverkoop start aanstaande vrijdag 28 juni om 10.00 uur via Ticketmaster.</strong></p>
<p>Het uit Texas afkomstige Pantera wordt wereldwijd beschouwd als een van de grootste metalbands aller tijden. Het succes van het compromisloze kwartet steeg in de jaren '90 in recordtempo naar waanzinnige hoogten met meerdere gouden en platina albums, uitverkochte tours, woeste live-optredens en vier GrammyÂ®-nominaties. Tot op de dag van vandaag zijn hun metal meesterwerken hoekstenen van de heavy muziek, waaronder Cowboys From Hell, Vulgar Display Of Power en het Billboard#1 album Far Beyond Driven. De band uit Texas inspireert ook nu nog massa's collega-muzikanten en heeft nog altijd miljoenen toegewijde fans.</p>
<p>Het huidige Pantera bestaat uit de originele frontman Philip H. Anselmo en bassist Rex Brown, aangevuld door gitarist Zakk Wylde en drummer Charlie Benante. Met de show in Amsterdam vieren de heavy metal iconen het leven van wijlen oprichters drummer Vinnie Paul en gitarist Dimebag Darrell.</p>

				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/AkFqg5wAuFk?si=pB1L9EPHaMKOz4e-" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/4tYUiFwwt4dIhfyLUhANyF?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  