
    <div class='long-html'>
    <section class='long-html__text'>
    
					<p><strong>Brit Floyd keert op dinsdag 22 oktober terug naar AFAS Live in Amsterdam met de P·U·L·S·E World Tour 2024, hun grootste en meest spectaculaire productie tot nu toe. De kaartverkoop voor dit concert loopt via Ticketmaster.</strong></p>
<p>De tour staat in het teken van het 30-jarig jubileum van Pink Floyd, compleet met een verbluffende laser- en lichtshow, iconisch rond scherm en opblaasbare objecten. Tijdens deze show, van meer dan twee en een half uur, spelen ze hoogtepunten van "The Dark Side of the Moon", "The Wall", "Wish You Were Here", "Animals", "The Division Bell", "Meddle" en nog veel meer. Het is een reis door de tijd, een eerbetoon aan de tijdloze nummers van Pink Floyd. De fans kunnen een adembenemende audiovisuele ervaring verwachten die eer betoont aan de unieke combinatie van muziek en visuele effecten van de oorspronkelijke band.</p>
<p>Na meer dan 1000 shows te hebben gespeeld sinds de oprichting in 2011, heeft Brit Floyd meerdere malen de wereld rondgereisd, ze speelden uitverkochte tours in Europa, Noord-Amerika, Zuid-Amerika en het Midden Oosten, en gaven concerten in enkele van de meest legendarische zalen ter wereld, waaronder de prestigieuze Royal Albert Hall in Londen; het Red Rocks-amfitheater in Denver; het historische Greek Theater in Los Angeles, en 'The Showplace of the Nation', NYC's Radio City Music Hall in Manhattan.</p>
<p>Pink Floyd, een ongeëvenaarde pionier in de wereld van progressieve en psychedelische rock, heeft een onuitwisbare stempel weten te drukken op de muziekindustrie met hun baanbrekende geluid en meeslepende live optredens. De Brit Floyd liveshow is een fenomeen dat alom wordt beschouwd als 's werelds grootste rocktribute.</p>


				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/QfuA61R6QbI?si=H4kpav1Ewplm6wTQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></section>
    
    </div>
  