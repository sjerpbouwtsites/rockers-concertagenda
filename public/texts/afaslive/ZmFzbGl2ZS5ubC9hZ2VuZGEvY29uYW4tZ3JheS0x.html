
    <div class='long-html'>
    <section class='long-html__text'>
    
					<p><strong>Wegens de grote vraag naar tickets geeft popster Conan Gray een extra concert in AFAS Live op zondag 3 november. Eerder werd al een show op zaterdag 2 november aangekondigd. Beide shows zijn onderdeel van 'Found Heaven On Tour', gelijknamig aan zijn nog uit te komen nieuwe album 'Found Heaven'. De kaartverkoop voor het extra concert is direct gestart via Ticketmaster.<br></strong></p>
<p>De afgelopen vijf jaar heeft Conan Gray zich ontpopt tot één van de meest vooraanstaande popsupersterren en songwriters van zijn generatie. De multiplatina wereldwijde hits 'Heather' en 'Maniac' tonen hoe Conan Gray authentieke teksten en originaliteit toepast op ieder facet van zijn carrière en vormen de Gen-Z cultuur over de hele wereld. In 2020 bereikte debuutalbum 'Kid Krow' de #5 positie in de Billboard Top 200, #1 in de Billboard Pop Album lijst en het werd het grootste nieuwe artiestendebuut van dat jaar. In 2022 bereikte zijn tweede album 'Superache' ook een Top 10 positie in de US Billboard 200 lijst en top 10 noteringen in onder meer Australië, het Verenigd Koninkrijk, Ierland en Nederland. Op 5 april komt het derde studioalbum 'Found Heaven' uit.</p>
<p>Conan Gray's muziek is meer dan 15 miljard keer gestreamd en leverde hem veel lof op van o.a. The New York Times, Rolling Stone, Vogue en vele andere gerenommeerde media. Niet alleen in de muziekwereld weet hij harten te winnen: de artiest verscheen ook op 'Best Dressed' lijsten van Vogue, GQ en Paper.</p>
<p>Wereldwijd zorgt Conan Gray voor volle zalen, waarbij hij alleen al tijdens zijn headline shows in 2022 meer dan 300.000 tickets verkocht. Iconische zalen in steden als New York, Los Angeles en Londen waren uitverkocht. In 2023 trad de Amerikaan op voor bijna 300.000 bezoekers tijdens Lollapaloozas in Latijns-Amerika en voor bijna 40.000 bezoekers tijdens Outside Lands. In 2022 trad Conan Gray in een uitverkochte AFAS Live op. </p>

				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/a0q6JMuLBYQ?si=AN0y3eB8XxEfQ49V" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/2Vz6PzXzqisNeURpcNQD7O?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  