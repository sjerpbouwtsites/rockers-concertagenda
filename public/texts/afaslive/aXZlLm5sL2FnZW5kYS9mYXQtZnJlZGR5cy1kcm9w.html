
    <div class='long-html'>
    <section class='long-html__text'>
    
					<p><strong>Op woensdag 13 november komt de zevenkoppige Nieuw-Zeelandse band Fat Freddy's Drop naar Nederland voor een show in de AFAS Live. De ticketverkoop loopt via ticketmaster.nl</strong></p>
<p>"Fat Freddy's Drop" wordt internationaal beschouwd als een van 's werelds beste live-optredens. De band begon in het genre "sunshine reggae" en kwam via een muzikale route van soulpsychedelica, in het nachtleven van Detroit terecht. De euforische sfeer die de band brengt moet live worden gehoord; het is een krachtige mix van jazzvirtuositeit en digitale sonica. Deze invloeden zijn niet alleen gevormd door de individuele voorkeuren van de bandleden, maar ook door ervaringen in het leven.</p>
<p>Het optreden van Fat Freddy's op het "Movement Festival" in Detroit in 2006 was een keerpunt voor de band. De hi-tek soul movement wakkerde de liefde voor analoge techno aan bij producer DJ Mu. Dit vormde, samen met de bewondering van zanger Dallas Tamaira voor soul en reggae, en met de collectieve passie van de hele band voor jazz, rhythm &amp; blues, rock, disco, house en postpunk de sound van Fat Freddy's Drop. </p>
<p>In 2022 had de band een grote wereldtour met shows in Spanje, Portugal, Frankrijk, Duitsland, Italië, Polen, Nederland, Ierland en het Verenigd Koninkrijk. De shows waren een bijzondere hereniging met hun fans, omdat de zij hun tickets twee jaar bewaard hadden in verband met de covid-pandemie. </p>
<p>De tour in 2022 eindigde met twee grote shows in Australië: het uitverkochte Sydney Opera House en het Melbourne International Jazz Festival. Dit jaar staat in het teken van het tiende jubileum van Freddy's baanbrekende album "Blackbird", uitgebracht in 2013. Dit werd gevierd met de release van 'Blackbird Returns', een album met remixes van bevriende producers over de hele wereld, waaronder Jazzanova, Marcus Worgull, Kid Fonque, Nightmares on Wax en lokale artiesten Kings en Christoph El Truento &amp; Lucky Lance. In 2023 tourde de band door Europa met optredens op festivals en bijzondere podia zoals de Apollo in Londen, L'Olympia in Parijs, Waldbuhne in Berlijn en het Galway International Arts Festival.</p>
<p>In 2024 ligt de focus op het opnemen van een gloednieuw studioalbum in de BAYS-studio van de band in hun thuisstad Wellington. Fat Freddy's Drop is al actief sinds het begin van de jaren nul, maar ze zijn nog steeds een van de meest moderne acts van deze tijd: ze maken undergroundmuziek die meer dan driekwart miljoen albums heeft verkocht. </p>

				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/SaSquOF0O7Q?si=9uXv1TaDXrlkyoge" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/1HnkJQT2TPgVU4ie7IclLr?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  