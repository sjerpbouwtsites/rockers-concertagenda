
    <div class='long-html'>
    <section class='long-html__text'>
    
					<p><strong>De singer-songwriter, multi-instrumentalist, producer en vijfvoudig Grammy Award winnaar Jacob Collier kondigt zijn grootste Europese headline-tour tot nu toe aan. Als onderdeel van de Djesse Vol. 4 World Tour 2024 staat hij dinsdag 26 en woensdag 27 november in AFAS Live in Amsterdam.</strong></p>
<p>Collier en zijn illustere band zullen volgend najaar, na het uitbrengen van zijn langverwachte (en al voor een Grammy genomineerde) album ‘Djesse Vol. 4’ op 29 februari, het Europese continent doorkruisen tijdens een tour van 22 data. De rondgang start in de Sala Tejo in Lissabon, gevolgd door shows in Spanje , Italië, Duitsland, Oostenrijk, Tsjechië, Polen, Noorwegen, Zweden, Denemarken, België, Nederland, Luxemburg, Zwitserland en Frankrijk, met als climax Groot-Brittannië met een speciale thuisshow in The O2 in Londen.</p>
<p>De touraankondiging volgt op de release van Colliers nieuwe single ‘Witness Me’; een hartverwarmende ode aan de kracht van empathie met Canadese singer-songwriter Shawn Mendes, Britse rapgrootheid Stormzy en 19-voudig Grammy-winnaar, gospellegende Kirk Franklin. De bijbehorende video verschijnt dinsdag 28 november.</p>
<p>‘Witness Me’ is het vijfde voorproefje van Colliers volgende deel van zijn genre-tartende vierluik ‘Djesse’, na de eerder uitgebrachte singles ‘Little Blue (feat. Brandi Carlile)’, ‘Wherever I Go (feat. Lawrence &amp; Michael McDonald) )’, ‘WELLLL’ en het voor een Grammy genomineerde ‘Never Gonna Be Alone (feat. Lizzy McAlpine &amp; John Mayer)’. Het geeft een fascinerend inzicht in de buitengewone diepgang en reikwijdte van het komende album.</p>
<p>Terwijl hij aan ‘Djesse’ werkte, is Collier begonnen zijn concertpubliek in uitgestrekte, geïmproviseerde koren te veranderen. Terwijl hij over de hele wereld het publiek dirigeerde, van rockclubs tot het Lincoln Center en zelfs festivalweides als Bonnaroo en Glastonbury, werden massa’s fans verenigd in een opzwepende harmonie. Dit versterkte zijn leidende overtuiging dat iedereen in deze wereld een stem heeft en een muzikant is. Door elk van zijn meer dan 90 publiekskoren op te nemen, kregen meer dan 150.000 stemmen van over de hele wereld een cruciale rol in het verhaal en de creatie van ‘Djesse Vol. 4’.</p>
<p>Alleen al in de afgelopen twaalf maanden werden video’s van Colliers publiekskoor honderden miljoenen keren bekeken; hij was de allereerste man die werd geportretteerd als een Vogue Darling; stond op de cover van Rolling Stone UK van juli, en schreef mee aan en speelde op zeven nummers van Stormzy's ‘This Is What I Mean’. Hij heeft ook intensief samengewerkt met Coldplay en trad met hen op tijdens Saturday Night Live in februari, was gast op het album ‘Music of the Spheres’ en tijdens hun concerten in het Wembley stadion afgelopen zomer. Hij droeg ook bij aan grote hits van anderen, waaronder SZA's ‘Good Days’ en nummers van Lizzy McAlpine en Kehlani. Ook lanceerde hij een succesvolle collectie van muziekmakende Crocs en speelde hij onlangs zijn grootste show tot nu toe in de Hollywood Bowl (capaciteit 17.000 personen).</p>
<p><strong>Over Jacob Collier<br></strong>De 29-jarige Jacob Collier wordt door publiek, critici en collega-muzikanten erkend als een van de meest getalenteerde hedendaagse jonge artiesten en heeft al een ogenschijnlijk eindeloze reeks aan indrukwekkende prestaties op zijn naam, inclusief vijf Grammy-overwinningen en elf Grammy-nominaties, waaronder Album van het Jaar in 2021. Hierdoor is zijn lijst van samenwerkingen verrassend en gevarieerd. Colliers stem is te horen in recente nummers van onder meer Coldplay, SZA, Stormzy en Kehlani. In zijn eigen projecten heeft Collier samengewerkt met uiteenlopende muzikale krachtpatsers, van de Malinese zanger Oumou Sangaré tot John Mayer, T-Pain, Ty Dolla $ign, Daniel Caesar en Tori Kelly (om er maar een paar te noemen).</p>
<p>Het grote virale succes van zijn van zijn multi-instrumentale, multi-face-YouTube-covers bracht Collier wereldwijd in de schijnwerpers. Hij trok de aandacht van Quincy Jones en bracht onder zijn mentorschap in 2016 zijn debuutalbum ‘In My Room’ uit, volledig door Collier opgenomen, geproduceerd en gespeeld. 'Djesse' (zijn meest recente 4-delige albumproject) is een natuurlijke voortgang van het eenmansproces van ‘In My Room’, met uitbreiding naar samenwerkingen met artiesten van over de hele wereld. Het resultaat in de eerdere delen van ‘Djesse’ hebben de ambitieuze belofte van Collier waargemaakt; met een ongelooflijk scala aan artistieke collega's en ingewikkelde thema's die alles omvatten, van orkestrale composities tot folk-songwriting, R&amp;B, rap en pop. En hoewel Collier al meer heeft bereikt dan de meeste artiesten zich kunnen wensen in een heel leven, blijft hij rusteloos creatief. Naast de aankomende release van 'Djesse Vol. 4', heeft hij plannen voor toekomstige projecten rond solopiano, orkesten, filmmuziek, onderwijs, muziektheater en meer.</p>

<p><br></p>
				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/nqMkA_QrKRE?si=vD40tDBRilxk9dvy" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/2A3biCGrf0kyaO7nhlhOFz?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  