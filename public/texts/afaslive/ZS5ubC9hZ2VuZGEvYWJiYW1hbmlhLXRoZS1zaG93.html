
    <div class='long-html'>
    <section class='long-html__text'>
    
					<p><strong>De Dancing Queen van ABBA-tribute shows staat bekend als de beste aanjager van de ABBA-Fever: ABBAMANIA THE SHOW viert in 2025 zijn 20-jarig jubileum. Dat doen ze op 6 april 2025 in AFAS Live. Sinds het debuut heeft de show de harten van duizenden fans weten te veroveren en is nog steeds het onbetwiste ultieme eerbetoon aan de Zweedse popgroep ABBA. De kaartverkoop loopt via <a href="http://www.abbamanialive.nl/" target="_blank">www.abbamanialive.nl</a></strong><strong>.</strong></p>
<p><strong>Jubilieum<br></strong>De grootste ABBA-tribute show ter wereld viert zijn jubileum voor het eerst in Nederland. ABBA-fans zijn van harte uitgenodigd om samen met de geweldige zangers, de band en het Symphonic Rock Orkest van ABBAMANIA THE SHOW een ode te brengen aan de Zweedse cultband en zich te laten verrassen door fantastische zang, authentieke kostuums, optredens, een spectaculaire lichtshow en een geweldige sfeer! <br> <br>In 2025 wordt niet alleen het podiumjubileum gevierd, maar ook de legendarische song Mamma Mia. Het in 1975 uitgebrachte nummer werd al snel een wereldhit. Het lied bereikte de top van de hitlijsten in talloze landen en werd een van ABBA's handelsmerken. Als musical, verfilming of live cover op het podium – ABBA fans houden van de hit in al zijn variaties. Nu 50 jaar later is het succes en enthousiasme voor Mamma Mia nog steeds niet te missen. <br> <br><strong>Origineel ABBA-gitarist<br></strong>Niemand minder dan gitarist Janne Schaffer is onderdeel van ABBAMANIA THE SHOW. Als studiomuzikant werkte hij aan 50 ABBA-nummers. Zo speelde hij op People Need Love en was ABBA's meest gebruikte gitarist tot hij het te druk kreeg met zijn eigen carrière midden jaren ‘70. Met uitzondering van The Visitors werkte Janne mee aan alle studioalbums van ABBA. Enkele van de bekendste nummers met zijn werk zijn Waterloo, Super Trouper en Ring Ring.<br><br>ABBAMANIA THE SHOW biedt een duizelingwekkende tijdreis door de jaren ‘70 en ‘80 en verenigt evergreens als Mamma Mia, Dancing Queen, Gimme! Gimme! Gimme!, SOS, The Winner Takes It All en enkele van de nieuwe Voyage-songs in een onvergetelijke live-ervaring.</p>

				
    </section>
    
    
    </div>
  