
    <div class='long-html'>
    <section class='long-html__text'>
        <p>Eyehategod is een Amerikaanse sludgemetalband uit New Orleans, Louisiana en is een van de bekendere bands die voortkwam uit de lokale metalscene. Samen met Melvins en Crowbar wordt Eyehategod beschouwd als een van de pioniers van de sludgemetal.</p>  <p>Eyehategod werd opgericht in 1988 en bracht tot nu toe zes studioalbums uit. Hun muziek is beïnvloed door bands als Melvins, Black Sabbath, Black Flag, Saint Vitus, Carnivore, Swans en Discharge, met zware, laaggestemde gitaarriffs, veel feedback en gekwelde zang. De teksten draaien vaak om drugsmisbruik en creëren een misantropische sfeer. </p><p>Op dit moment werkt de band aan nieuw materiaal voor een zevende album. Dat werk wordt in april en mei onderbroken voor een uitgebreide Amerikaanse tour plus een bezoek aan enkele festivals in Europa – met Cpunt in Hoofddorp als tussenstop!</p>  

    </section>
    
    </div>
  