
    <div class='long-html'>
    <section class='long-html__text'>
        <p>Een dikke triple bill met drie bands uit de regionale hardcore-, metal- en metalcorescene bij Cpunt in Hoofddorp! </p>  Hardcover<p>Langs de bekende N201, op de lijn van Hoofddorp, Aalsmeer en De Kwakel is er al sinds jaar en dag een levendige hardcore- en metalscene. De band Hardcover is samengesteld uit lokale helden van bands als Standard, Quarterback, Darkdayrising en Bring On The Bloodshed, aangevuld met wat Fries bloed. De bandleden gaan met Hardcover terug naar hun roots door het spelen van hun favoriete covers. Denk hierbij aan bands die grondleggers zijn van New York hardcore, de Amerikaanse en Europese metalcore en de metal uit de jaren ‘80 en ’90. Songs van de Cro-Mags, Biohazard, Madball, Sick Of It All, Life Of Agony, maar ook van Sepultura en Merauder – misschien wel afgewisseld met wat knallers uit het eigen repertoire van de bandleden…?</p><p>Een show vol energie en keiharde klassiekers is wat je kunt verwachten, dus zorg dat je erbij bent!</p><ul><li>Vocals: Kees Elfering</li><li>Drums: Boy van Egmond</li><li>Bass: David Plasmeijer</li><li>Gitaar: Tobi ten Velden</li><li>Gitaar: Franke Kooistra</li></ul>  

    </section>
    
    </div>
  