
    <div class='long-html'>
    <section class='long-html__text'>
    
                <div>
                    <p>De Deense deathmetalveteranen Illdisposed maken zich op voor een Europese tour, volgend op de release van hun zestiende album ‘In Chambers Of Sonic Disgust’. Ook ons kikkerlandje staat op het tourschema. Op 25 september speelt de band de planken van het podium van Cpunt in Hoofddorp. Support acts Defacing God en Withering Surface rammelen vast de eerste spijkers los.</p>
                </div>
            <p>Illdisposed heeft het zwaar te verduren gehad, met onder andere wijzigingen in de line-up door ziekte binnen de gelederen. De band heeft de afgelopen jaren besteed aan het verfijnen van hun aanpak en het opnemen van een album dat in de smaak moet vallen bij verstokte fans van het genre, maar dat dankzij de grootse sound ook een nieuw publiek zou moeten aanspreken.</p><p>Gitarist Jakob Batten geeft commentaar: “Het is alweer vijf jaar geleden dat Illdisposed het laatste album 'Reveal Your Soul For The Dead' uitbracht. Deze zomer zijn we klaar met ons studioalbum ‘In Chambers Of Sonic Disgust’. Het is het meest ambitieuze en creatieve Illdisposed-album tot nu toe en laat een band horen die de afgelopen vijf jaar verschillende crises heeft doorgemaakt. Beginnend met Covid-19 en alle impact die deze pandemie had op de muziekindustrie – en die ook leidde tot ziekte binnen onze band. Het is een eerlijk album vol woede en frustratie. Crisis en strijd omgezet in muziek. Kom en luister live naar de nieuwe nummers, samen met een stel klassieke Illdisposed-hits natuurlijk.”</p><p>De nieuwe plaat komt uit in de zomer van 2024 via Massacre Records.&nbsp;</p><p><strong>Over Illdisposed</strong></p><ul><li>Sinds 1993 15 albums uitgebracht op labels als&nbsp;<br>Roadrunner Records, Nuclear Blast en Massacre Records</li><li>Liefst 7 albums verschenen in de officiële Deense albumcharts</li><li>De band ontving meer dan 10 awardnominaties</li><li>Het nummer "Dark" stond op de soundtrack van de horrorblockbuster ‘SAW’</li><li>De band deed talloze headlining tours in Europa en zelfs in Nieuw-Zeeland</li><li>Co-headlining tours in Europa met Six Feet Under en Holy Moses</li></ul><strong>Special Guests: Defacing God</strong><p>Speciale gast op deze tour is de opkomende Deense black/death-act Defacing God, die sinds kort Illdisposed-gitarist Jakob Batten in de gelederen heeft. Defacing God staat onder contract bij Napalm Records en is een van de meest gehypte Deense bands van de afgelopen jaren. Ze leveren een intense en unieke mix van theater en death metal, met een van de meest brute vrouwelijke growls binnen de scene. Defacing God is onlangs teruggekeerd van hun eerste Europese tour als support voor Krisiun en Baest, waarbij ze door nieuwe gebieden trokken en een hongerig publiek achterlieten.</p>
        
    </section>
    <section class='long-html__music-videos'><div class='iframe-wrapper-16-9'><iframe width="560" height="315" allow="autoplay; encrypted-media" allowfullscreen="" src="https://www.youtube.com/embed/FtzGtpHF74o?rel=0" data-gtm-yt-inspected-7="true"></iframe></div><div class='iframe-wrapper-16-9'><iframe width="560" height="315" allow="autoplay; encrypted-media" allowfullscreen="" src="https://www.youtube.com/embed/8qJFWXVvR44?rel=0" data-gtm-yt-inspected-7="true"></iframe></div></section>
    
    </div>
  