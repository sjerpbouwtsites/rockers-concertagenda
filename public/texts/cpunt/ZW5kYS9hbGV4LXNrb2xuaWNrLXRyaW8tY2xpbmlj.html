<div class="long-html">
    <section class="long-html__text">
        <div>
            <p>
                Het Alex Skolnick Trio, opgericht door thrashmetalmuzikant Alex
                Skolnick, begeeft zich in een ander muzikaal territorium dan je
                zou denken. De brede stijl en uitdagende muziek van het trio
                spreken zowel metal- als jazzliefhebbers aan. De band, die naast
                gitarist Alex Skolnick bestaat uit Matt Zebroski (drums) en
                Nathan Peck (bas) speelde wereldwijd op festivals en komt nu
                opnieuw naar Cpunt in Hoofddorp. Deze tour staat het nieuwe
                album <i>PROVE YOU'RE NOT A ROBOT</i> centraal.
            </p>
        </div>

        <p>
            Voorafgaand aan de show is er een clinic van Alex Skolnick, gitarist
            van het trio. Skolnick werd bekend als gitarist van Testament, een
            van de grondleggers van thrashmetal. Ook speelde hij in Savatage en
            de supergroep Metal Allegiance. De clinic duurt van 16.00 - 17.30
            uur.
        </p>
        <p>
            Deelname aan de clinic kost € 20 en een concertticket kost € 19,50.
            Voor de gecombineerde deelname aan de clinic en een bezoek aan de
            show hebben we max. 25 actietickets beschikbaar voor € 30 (kies<i>
                Actie</i
            >). Wees er dus snel bij!&nbsp;
        </p>

        <p>
            <i>PROVE YOU'RE NOT A ROBOT</i> uit 2025 is de zesde LP van het uit
            Brooklyn afkomstige Alex Skolnick Trio. De albumtitel heeft meerdere
            betekenissen. Zo benadrukt de titel het belang van menselijke
            interactie in een tijd waarin we steeds afhankelijker worden van
            technologie. Het samen beleven van live muziek is bijvoorbeeld
            onvervangbaar, en zeker niet in te ruilen voor AI.&nbsp;
        </p>
        <p>
            Met het album wijst de band ons ook op onderwerpen als politieke
            polarisatie, socialemediaverslaving en “robotachtig” gedrag.
            Gelukkig heeft ook humor een plek, zoals de videoclip van het
            titelnummer waarin het draait om vergeten wachtwoorden.&nbsp;
        </p>
        <p>
            Voor de opnames van het album werden verschillende gitaren gebruikt,
            waaronder een vintage 1935 L-00 en een Gibson 335. Het album bevat
            originele nummers, waaronder een tribute aan Chick Corea en een
            mashup van <i>Armando's Mood</i> en <i>Yes</i>. Alex Skolnick
            beschouwt het album als zijn sterkste werk als componist. Of dat ook
            zo is, beleef je live in Cpunt.
        </p>
    </section>
    <section class="long-html__music-videos">
        <div class="iframe-wrapper-16-9">
            <iframe
                width="560"
                height="315"
                allow="autoplay; encrypted-media"
                allowfullscreen=""
                src="https://www.youtube.com/embed/hWlhxZMldM0?rel=0"
                data-gtm-yt-inspected-7="true"
            ></iframe>
        </div>
    </section>
</div>
