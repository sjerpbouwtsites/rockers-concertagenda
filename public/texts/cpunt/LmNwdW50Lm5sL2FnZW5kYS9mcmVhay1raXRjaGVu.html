
    <div class='long-html'>
    <section class='long-html__text'>
    
                <div>
                    <p>Freak Kitchen komt terug naar Cpunt in Hoofddorp! Het tiende album van de band, ‘Everyone Gets Bloody’, staat als vanouds boordevol intense maar melodieuze metal met een progressief randje, afgetopt met een gezonde dosis humor. Het Zweedse powertrio stond een paar jaar lang niet op de planken en kijkt dan ook reikhalzend uit naar deze tour.</p>
                </div>
            
        
            <p>Voorafgaand aan de show is er een clinic van Mattias IA Eklundh, gitarist en zanger van Freak Kitchen en volgens Steve Vai de beste gitarist ter wereld. Vraag alles over zijn Freak Guitar of leer meer over de bijzondere Konnakol-ritmetaal. De clinic duurt van 16.00 - 17.30 uur.</p><p>Deelname aan de clinic kost € 15 en een ticket voor het concert kost € 20. Voor de gecombineerde deelname aan de clinic en een bezoek aan de show hebben we max. 25 actietickets beschikbaar voor € 30 (kies <i>Staanplaatsen - Actie</i>). Wees er dus snel bij!&nbsp;</p>
        
            <p>Freak Kitchen is terug met hun tiende album, getiteld ‘Everyone Gets Bloody’. Elf intense nummers die in onderwerp variëren van polarisatie, psychotherapie of dode influencers tot kleine opstandige daden in het dagelijks leven, zwaartekracht en verdriet. Een heavy album met acht- en negensnarige gitaren, beukende drums en laaggestemde bas, maar altijd met melodie en songwriting in het middelpunt.&nbsp;</p><p>Freak Kitchen staat wereldwijd hoog aangeschreven als liveband. Een powertrio met een nuchtere houding, maar vastberaden en een twinkeling in hun ogen. Altijd rauw. Altijd 100% live. Met deze tour rondom de nieuwe plaat ‘Everyone Gets Bloody’ staat de band voor het eerst sinds langere tijd weer op het podium, iets waar de muzikanten reikhalzend naar uitkijken. Een Freak Kitchen-concert draait altijd om de interactie met het publiek, om spontaniteit en improvisatie.</p><p>De band bestaat sinds de millenniumwisseling uit de volgende leden:<br>Mattias IA Eklundh, gitaar en zang<br>Christer Hysén, bas en zang<br>Björn Fryklund, drums</p>
        
    </section>
    
    
    </div>
  