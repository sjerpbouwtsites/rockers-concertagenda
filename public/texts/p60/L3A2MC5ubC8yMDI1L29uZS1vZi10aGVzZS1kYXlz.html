
    <div class='long-html'>
    <section class='long-html__text'>
    <p><span><span><span><span><span><span>Aan alle goeds komt een einde. Zo ook aan One Of These Days. Op 17 januari aanstaande neemt de Pink Floyd tributeband afscheid in P60 te Amstelveen.</span></span></span></span></span></span></p><p><span><span><span><span><span><span>One Of These Days werd in 2016 opgericht door gitarist en bezielde Floyd fan ‘van het eerste uur’ Hans Giling. Hans speelde eerder samen met Glenn van der Vleuten (vocals) en Remco Kuijpers (gitaar en vocals) in een Pink Floyd tribute. Uit die ‘klik’ ontstond de basis voor een muzikale samenwerking in One Of These Days. Stefan van Rijswijk (bass en vocals), Maikel Croes (drums) en Gert Jan Essenstam (toetsen) werden gepolst, bleken Floyd liefhebbers en stemden volmondig toe. </span></span></span></span></span></span></p>

<p><span><span><span><span><span><span>Sinds de start is de band een aantal keer van samenstelling veranderd. Allow Frings verving Gert Jan op toetsen. Sander van Gaans verving Remco op gitaar. Frans van der Hoeven (sax) en Maaike Rijk (backing vocals) waren regelmatig van de partij tijdens shows.</span></span></span></span></span></span></p>

<p><span><span><span><span><span><span>One Of These Days bracht de voorbije jaren bekende Pink Floyd klassiekers naar diverse popzalen door het land. Met eigen en origineel artwork en beeldmateriaal konden de shows steevast rekenen op enthousiaste reacties en positieve reviews.</span></span></span></span></span></span></p>

<p><span><span><span><span><span><span>De effecten van de corona-crisis, persoonlijke en zakelijke ontwikkelingen bij bandleden en een toename in het aantal Floyd tributes zijn de voornaamste redenen waarom de band besluit te stoppen. </span></span></span></span></span></span></p>

<p><span><span><span><span><span><span>One Of These Days pakt nog eenmaal gepassioneerd uit om fans en liefhebbers nog één keer te laten genieten van het tijdloze repertoire van een unieke band uit de muziekgeschiedenis.</span></span></span></span></span></span></p>





<p><strong>Let op:</strong></p>

<p>Alle evenementen die in P60 worden georganiseerd zijn in principe volledig staand. Ben je echt slecht ter been? Of heb je een andere klacht, waardoor je het eigenlijk niet trekt om een hele avond te staan? Laat dit dan ruim bijtijds aan ons weten. Wij hebben een beperkt aantal barkrukken, welke wij op verschillende plekken in de zaal kunnen zetten. Neem mail- of belcontact met ons op, dan kunnen wij samen met jou kijken naar wat de mogelijkheden zijn.</p>

<p><strong>Overige informatie:</strong></p>

<p>- Twee dagen voor aanvang van het evenement, krijg je van ons een mail met verdere informatie over de aanvangstijden en overige relevante informatie.</p>

<p>- Wil je deze informatie liever verder van tevoren opdoen? Neem dan eens een kijkje op de ‘<a href="https://p60.nl/jouw-bezoek">Jouw Bezoek</a>’-pagina. Daar vind je alle relevante informatie m.b.t. uw bezoek aan P60.</p>

<p>- Kan je onverhoopt niet? Of ben je opzoek naar tickets voor een uitverkochte show? Ticketmaster Resale is de enige betrouwbare manier om een tweedehands kaartje te bemachtigen en/of aan te bieden.</p>
    </section>
    
    
    </div>
  