
    <div class='long-html'>
    <section class='long-html__text'>
    <p>Deze avond nodigen wij vier acts uit die op P60’s Radar staan. Acts, die langzaam maar zeker uitgroeien tot sterren in hun veld, nemen tijdens dit evenement ons podium over om een fantastische show weg te geven. De acts die deze keer op P60’s Radar staan zijn: yellowgreen, Bazes, KASETO en The Kruuk!</p><p><strong>Over yellowgreen</strong><br>
yellowgreen bestaat uit Samme en Marit die zelfstandig muziek schrijven, producen en uitbrengen. Als singer-songwriters delen zij via pakkende teksten hun ervaringen met liefde, vriendschap en opgroeien. Begeleid door gitaar, ukulele en piano creëren zij pop-ballads waar elke jongvolwassene zichzelf in kan herkennen.</p>

<p><strong>Over Bazes</strong><br>
Zijn naam is Bas, en hij is een rapper gevestigd in Amsterdam. Zijn passie voor muziek begon toen hij de gitaar oppakte. Na een paar jaar trok rap ook zijn aandacht, en hij wilde graag een lied schrijven. Aanvankelijk verliep dat niet al te best. Hij probeerde gitaar te spelen terwijl hij rapte, maar dat liep helemaal vast. Toen zocht hij een willekeurige beat op internet, en plotseling viel alles op zijn plek. Hij was verbaasd over hoe het uitpakte en had de wens om dieper in het rapgenre te duiken. Hij deelde een paar covernummers op zijn Instagram-account.</p>

<p><strong>Over KASETO</strong><br>
Indierock-kwartet KASETO vindt dat je het leven niet al te serieus moet nemen. Met 90’s rock als voornaamste inspiratiebron hebben zij het doel dat je danst. Hun sound? Scheurende rock gecombineerd met een eigen touch van energieke funk. Bestaande uit Vincent op drums, Stan op leadgitaar, Dante op basgitaar, en Thijs op ritmegitaar &amp; vocalen. Ben je er klaar voor? OK, let’s dance!</p>

<p><strong>Over The Kruuk</strong><br>
Geboren in Cruquius, rockend in Zwaanshoek: The Kruuk rockt het hele podium bij elkaar! De band bestaat uit vier vrienden die bij elkaar gekomen zijn om muziek te maken en mensen te entertainen. Trots op de muziek die ze schrijven, geïnspireerd door hun grote helden Bruce Springsteen, Oasis, Red Hot Chili Peppers en The Clash. De muziek van The Kruuk kenmerkt zich door funky basloopjes, scheurende gitaren, ritmische drumriffs en melodische zanglijnen.</p>





<p><strong>Let op:</strong></p>

<p>Alle evenementen die in P60 worden georganiseerd zijn in principe volledig staand. Ben je echt slecht ter been? Of heb je een andere klacht, waardoor je het eigenlijk niet trekt om een hele avond te staan? Laat dit dan ruim bijtijds aan ons weten. Wij hebben een beperkt aantal barkrukken, welke wij op verschillende plekken in de zaal kunnen zetten. Neem mail- of belcontact met ons op, dan kunnen wij samen met jou kijken naar wat de mogelijkheden zijn.</p>

<p><strong>Overige informatie:</strong></p>

<p>- Twee dagen voor aanvang van het evenement, krijg je van ons een mail met verdere informatie over de aanvangstijden en overige relevante informatie.</p>

<p>- Wil je deze informatie liever verder van tevoren opdoen? Neem dan eens een kijkje op de ‘<a href="https://p60.nl/jouw-bezoek">Jouw Bezoek</a>’-pagina. Daar vind je alle relevante informatie m.b.t. uw bezoek aan P60.</p>

<p>- Kan je onverhoopt niet? Of ben je opzoek naar tickets voor een uitverkochte show? Ticketmaster Resale is de enige betrouwbare manier om een tweedehands kaartje te bemachtigen en/of aan te bieden.</p>
    </section>
    
    
    </div>
  