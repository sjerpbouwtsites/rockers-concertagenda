
    <div class='long-html'>
    <section class='long-html__text'>
    <p>Electric Eel Shock (EES) werd in de jaren ’90 opgericht in Tokio. Aan het einde van het millennium verlieten ze Japan om hun geluk te beproeven in Amerika. Sindsdien hebben ze in 40 landen op 4 continenten getoerd en op bijna alle grote Europese rockfestivals gespeeld.</p><p>Electric Eel Shock heeft in hun indrukwekkende carrière talloze bijzondere momenten beleefd. Zo waren ze hoofdact op een podium van het prestigieuze Roskilde Festival&nbsp;in Denemarken en traden ze op tijdens&nbsp;Bonnaroo, een van de grootste festivals in de Verenigde Staten. Ook sloten ze het hoofdpodium af op het&nbsp;Azkena Rock Festival&nbsp;in Spanje.</p> <p>Na de coronapandemie, die hun EU-tournee in 2020 dwarsboomde, was de band vooral in Japan actief. Maar nu keert Electric Eel Shock terug naar Europa om hun 30-jarig jubileum te vieren. Ze zijn nog steeds springlevend!

Sneurf
Sneurf gaat om hard gaan, energie en nog harder gaan. Met dreigende riffs en heel veel geschreeuw bereiken ze een sfeer die zo besmettelijk is dat je wel mee moet doen met de gekte.</p> <p>Bellamy Grove
De 5-koppige band Bellamy Grove brengt een unieke mix van punk, funk en surfrock. Hun sound is een energieke en punchy combinatie van rauwe riffs, variërend van luid en explosief tot rustige, sfeervolle passages.
&nbsp;</p>
    </section>
    
    </div>
  