
    <div class='long-html'>
    <section class='long-html__text'>
    <p>SONIC HUNT is dé showcase voor het beste en meest spannende talent binnen de alternatieve muziekscene. We zetten opkomende artiesten in de spotlight en toveren P60 om tot dé plek waar je jouw volgende favoriete act kunt ontdekken en beleven.</p><p>Of je nu houdt van post-punk, shoegaze of aanverwante genres, bij elke editie brengen we de meest indrukwekkende acts uit deze stijlen. En zelfs als je nog niet bekend bent met deze muziek, ga je gegarandeerd naar huis met een lange lijst nieuwe favorieten!</p> <p>Cardigan Inn
Cardigan Inn, een dynamische new wave groep, mengt op meesterlijke wijze jaren '80 synthpop nostalgie met een moderne, edgy twist. Hun nummers gaan over liefde, verlangen en de mystiek van het digitale leven. Onder leiding van een raadselachtige zanger verkennen hun teksten introspectie en stedelijke desillusie.</p> <p>Chrysalis
Chrysalis is een vijfkoppige eclectische artrockgroep uit Amsterdam. Met hun unieke dynamische allegaartje stonden ze meermaals in venues als Paradiso, OCCII en Markt Centraal, en festivals als Wilde Weide en Aprilfeesten, en zijn ze uitgegroeid tot een prominente naam in de Amsterdamse underground.</p> <p>Spurn
Begonnen op een DIY punkfest in de ondergrond van Utrecht, heeft Spurn zich in 2024 gevestigd met idiote synthriffs, razendsnelle drums en (te) luide gitaren. Kort, catchy en dom, maar zeker niet saai.</p> <p>| Early Bird: €10,00 | Voorverkoop: €12,50 |&nbsp;Avondkassa: €15,00 |</p>   <p>Let op:</p> <p>Alle evenementen die in P60 worden georganiseerd zijn in principe volledig staand. Ben je echt slecht ter been? Of heb je een andere klacht, waardoor je het eigenlijk niet trekt om een hele avond te staan? Laat dit dan ruim bijtijds aan ons weten. Wij hebben een beperkt aantal barkrukken, welke wij op verschillende plekken in de zaal kunnen zetten. Neem mail- of belcontact met ons op, dan kunnen wij samen met jou kijken naar wat de mogelijkheden zijn.</p> <p>Overige informatie:</p> <p>- Twee dagen voor aanvang van het evenement, krijg je van ons een mail met verdere informatie over de aanvangstijden en overige relevante informatie.</p> <p>- Wil je deze informatie liever verder van tevoren opdoen? Neem dan eens een kijkje op de ‘Jouw Bezoek’-pagina. Daar vind je alle relevante informatie m.b.t. uw bezoek aan P60.</p> <p>- Kan je onverhoopt niet? Of ben je opzoek naar tickets voor een uitverkochte show? Ticketmaster Resale is de enige betrouwbare manier om een tweedehands kaartje te bemachtigen en/of aan te bieden.</p>
    </section>
    
    </div>
  