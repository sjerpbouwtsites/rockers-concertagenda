
    <div class='long-html'>
    <section class='long-html__text'>
    <div><p>De Nederlandse band DOOL maakt een donkere, intrigerende mix van progressieve rock, metal en postrock. 'DOOL', afgeleid van het Nederlandse woord voor 'zwerven', ontstond oorspronkelijk uit de as van 'The Devil's Blood' en 'Elle Bandita' in 2015. Dit voorjaar presenteerde het kwintet hun derde album ‘The Shape Of Fluidity’ op Roadburn. Op deze opvolger van de veelgeprezen platen 'Here Now, There Then' (2017) en 'Summerland' (2020), geproduceerd en gemixt door Magnus Lindberg (Cult Of Luna, Russian Circles, Tribulation) en gemasterd door Ted Jensen (Ghost, Mastodon, Muse, Talking Heads, AC/DC), weerklinkt wederom de kenmerkende aanstekelijkheid en dynamiek waar DOOL zo bekend om staat.</p><p>Geleid door de krachtige vocalen van Raven van Dorst, gaat het album in op thema's als jezelf vinden, tegen de stroom in zwemmen en de wereld frontaal onder ogen zien, waarbij Raven van Dorst ook diens persoonlijke verhalen in de muziek laat terugkomen.</p></div>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a class="long-html__social-list-link" data-testid="button" href="https://www.facebook.com/events/455996483447551" target="_blank"><span class="styles_button__text__KlsHu">Attend op Facebook</span></a></li><li class='long-html__social-list-item'><a class="long-html__social-list-link" data-testid="button" href="https://www.facebook.com/events/455996483447551" target="_blank"><span class="styles_button__text__KlsHu">Attend op Facebook</span></a></li>
    </ul>
  </nav>
    </div>
  