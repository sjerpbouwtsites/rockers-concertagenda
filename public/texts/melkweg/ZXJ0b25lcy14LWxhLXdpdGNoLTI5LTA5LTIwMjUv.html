
    <div class='long-html'>
    <section class='long-html__text'>
    <p>We brengen een zonnig stukje Los Angeles naar Melkweg met deze double bill van The Buttertones en L.A. Witch.</p><p>The Buttertones zijn een cultrockband uit Los Angeles. In hun filmische repertoire combineren ze noir surf, garage en cinematische postpunk. Bekend om hun energieke liveshows én veelzijdige releases: van ‘Gravedigging’ (2017) en ‘Midnight In A Moonless Dream’ (2018), tot ‘Jazzhound’ (2020) en hun nieuwste album ‘Face to Face With Fantasy’ (2024), waarmee ze hun nieuwe hoofdstuk als band inluiden.</p><p>Ook uit LA: het gothy rocktrio L.A. Witch, wie met het recent uitgebrachte album DOGGOD richting Amsterdam komen. Hun rauwe sound doet denken aan gruizige acts als The Kills, The Jesus and Mary Chain en Black Rebel Motorcycle Club. Waar ze op ablum 'Play with Fire' (2020) nog de surf-psychedelica verkende, laat DOGGOD(2025) een minimalistische, ‘80s gothpunk-sound horen.</p>
    </section>
    
    </div>
  