
    <div class='long-html'>
    <section class='long-html__text'>
    <div><p>De legendarische hardcoreband Rich Kids on LSD (R.K.L) uit Californië maakt hun langverwachte terugkeer! R.K.L begon ooit met pure West Coast-hardcore, maar ontwikkelde door de jaren heen een unieke stijl die hardcore combineert met rockinvloeden. In tegenstelling tot de gestroomlijnde West Coast-punkrock van de jaren ’90 bleef R.K.L trouw aan de rauwe sound van iconische bands als Circle Jerks, Descendents en Black Flag. Deze eigenzinnige benadering maakte hen vooral populair binnen de skaterscene van de jaren ’80 en ’90.</p><p>Na vele uitdagingen is R.K.L weer terug met een reünietour in bijna originele formatie. Vier van de vijf leden van de Riches to Rags-line-up staan weer op het podium: Chris Rest (gitaar), Barry Ward (gitaar), Lil Joe Raposo (bas) en Dave Raun (drums). De vocalen worden dit keer verzorgd door Abe Brennan (bekend van My Name, Wretch Like Me en Dead Pioneers).</p></div>
    </section>
    
    
    </div>
  