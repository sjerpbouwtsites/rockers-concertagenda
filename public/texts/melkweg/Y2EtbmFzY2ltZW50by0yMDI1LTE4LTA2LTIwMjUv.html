
    <div class='long-html'>
    <section class='long-html__text'>
    <p>Samen met het Amsterdamse platform Steppin' Into Tomorrow gaan we deze avond mee met de afscheidstournee van Milton Nascimento, een van de iconen van de Braziliaanse muziek. Met beelden uit Lissabon, Venetië, Londen, Los Angeles, New York, Ouro Preto, Belo Horizonte en Rio de Janeiro, en getuigenissen van artiesten als Quincy Jones, Wayne Shorter, Herbie Hancock, Paul Simon, Spike Lee, Caetano Veloso, Gilberto Gil, Chico Buarque, João Bosco, Mano Brown, Tim Bernardes en de leden van de ‘Clube da Esquina’, laat de film van Flávia Moraes de globale impact van Milton zien, de emotie die hij bij zijn fans oproept, de spirituele lading van zijn muziek en de oorsprong van zijn muzikaliteit diep in de binnenlanden van Brazilië. Voor en na de vertoning is er een DJ set van Palo Santo Discos.</p><p>In de Melkweg vinden vaak gelijktijdig verschillende soorten programma’s plaats, zoals concerten, clubnachten en films. Houd er rekening mee dat er af en toe geluidsoverlast kan zijn van andere programma's tijdens de vertoning. </p>
    </section>
    
    </div>
  