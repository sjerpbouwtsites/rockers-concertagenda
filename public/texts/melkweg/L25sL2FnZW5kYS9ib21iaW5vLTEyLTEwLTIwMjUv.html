
    <div class='long-html'>
    <section class='long-html__text'>
    <p>De Nigerese gitaarvirtuoos Bombino komt weer naar Melkweg! De ‘Hendrix van de Sahel’ imponeert met zijn fluïde sound van classic rock, folk en Tuareg-rock. Als songwriter slaat hij vele bruggen, zoals zijn samenwerking met Dan Auerbach (The Black Keys) en optredens op o.a. Best Kept Secret. Ook mag hij Keith Richards en Robert Plant onder zijn fans scharen, en dat is niet voor niets. Voor “Deran” ontving Bombino een paar jaar geleden nog een Grammy-nominatie voor 'Best World Music Album' en Noisey betitelde hem zelfs tot Beste Gitarist ter Wereld.</p><p>Zijn nieuwste plaat 'Sahel' refereert naar de regio in Noord-West-Afrika waar de Tuareg leven, en werd geproduceerd door de gerenommeerde producer David Wrench (o.a. David Byrne, FKA Twigs &amp; Frank Ocean). En er is meer moois op de planning, want op 12 oktober 2025 komt Bombino naar Nederland voor een show in Amsterdam!</p>
    </section>
    
    </div>
  