<div class="long-html">
    <section class="long-html__text">
        <div class="styles_event-info__description__ILeGJ">
            <p>
                Metalcore-veteranen August Burns Red staan al twintig jaar
                garant voor verwoestende metalcore en bewezen dit meermaals in
                de Melkweg. Met tracks vol zware riffs en agressieve
                uitbarstingen van gecontroleerde chaos houden ze je met hun
                wisselende maatsoorten en rauwe emoties op het puntje van je
                stoel. Nummers als 'White Washed' en 'Marianas Trench' zijn al
                iconisch, en in 2023 voegden ze daar het album
                <i>'Death Below'</i> aan toe, met gastbijdragen van Jesse Leach
                (Killswitch Engage) en Spencer Chamberlain (Underoath).
            </p>
        </div>
    </section>
</div>
