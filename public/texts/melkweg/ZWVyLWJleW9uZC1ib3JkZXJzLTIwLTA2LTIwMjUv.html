
    <div class='long-html'>
    <section class='long-html__text'>
    <p>Here To Support &amp; Melkweg presenteren: Queer Beyond Borders! </p><p>Op vrijdag 20 juni brengen we queer migranten in het hart van de aandacht tijdens Queer Beyond Borders. In een samenleving die hun bestaan vaak in twijfel trekt, staan we stil bij hun verhalen, hun strijd én hun schoonheid.</p><p>Hoe bewijs je je identiteit aan de immigratiedienst? Wat betekent het om je seksualiteit te moeten verantwoorden aan een systeem dat je niet gelooft? Deze avond biedt kennis, perspectief én podium aan de mensen die hier middenin zitten.</p><p>Leden van Queer to Support, een LGBTQIA+ groep van en voor vluchtelingen, pakken het podium met verhalen, muziek en krachtige statements. Muziek vult de ruimte met VICTORY PLANET, een band van queer vluchtelingen uit West- en Oost-Afrika, die met hun krachtige sound een boodschap van liefde, hoop en radicale expressie brengen. Alejandra Ortiz, Mexicaanse trans vrouw en activist, belicht de complexiteit van marginalisering en systeemverzet vanuit haar eigen ervaring. Vanuit Berlijn reist Angel Maxine, Ghana’s eerste openlijk transgender artiest en een krachtige stem binnen de internationale queer-activistische gemeenschap, speciaal af om haar muziek en activisme te delen. House of Bodega, een vurige ballroomfamilie, brengt energie en kracht op het podium met een performance en workshop die uitnodigen tot zelfexpressie, verzet en het vieren van jezelf.</p><p>Met dit programma nodigen we je uit om niet alleen toeschouwer, maar bondgenoot te zijn.</p><p>Kom. Luister. Leer. Vier. En spreek je uit. Want geen queer liberation zonder queer migranten.</p><p>Met op de line-up:&nbsp;Queer to Support-ledenAngel Maxine&nbsp;Alejandra Ortiz&nbsp;VICTORY PLANET. The voice of the voicelessHouse of Bodega&nbsp;</p>Instagram Here to SupportInstagram Queer to SupportWebsite Here To Support
    </section>
    
    </div>
  