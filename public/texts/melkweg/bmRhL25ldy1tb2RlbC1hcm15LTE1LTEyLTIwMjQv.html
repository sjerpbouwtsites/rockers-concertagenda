
    <div class='long-html'>
    <section class='long-html__text'>
    <div><p>De Britse band New Model Army doet al vier decennia waar ze goed in zijn: politiek geladen poëtische nummers schrijven die geworteld zijn in folk, punk, rock en metal. Hierbij heeft de band, vernoemd naar het gelijknamige revolutionaire leger van Oliver Cromwell, wereldwijd een enorme cultstatus weten op te bouwen. Ze zijn enorm invloedrijk geweest in postpunk, folkrock, political-rock, goth, metal en allerlei muzikale subculturen, maar ze hebben standvastig geweigerd zichzelf tot een van deze genre-hokjes te conformeren.</p><p>Deze avond staat in het teken van hun nieuwe plaat 'Unbroken', die begin 2024 uitkwam. De band begon in 2021 met het schrijven ervan. Ze besloten al vroeg dat hun nummer één keuze om het nieuwe album te mixen de legendarische Tchad Blake zou zijn, bekend van zijn werk voor onder andere The Black Keys. Vol gitaren, verschroeiende zang en met de nadruk op bas en drums die al hun werk kenmerken, klinkt 'Unbroken' als New Model Army, maar dan net even anders.</p><ul><li><a href="https://www.newmodelarmy.org/">New Model Army Official Website</a></li><li><a href="https://www.facebook.com/NewModelArmyOfficial/">New Model Army Facebook</a></li></ul></div>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a class="long-html__social-list-link" data-testid="button" href="https://www.facebook.com/events/3252661415035925" target="_blank"><span class="styles_button__text__KlsHu">Attend op Facebook</span></a></li><li class='long-html__social-list-item'><a class="long-html__social-list-link" data-testid="button" href="https://www.facebook.com/events/3252661415035925" target="_blank"><span class="styles_button__text__KlsHu">Attend op Facebook</span></a></li>
    </ul>
  </nav>
    </div>
  