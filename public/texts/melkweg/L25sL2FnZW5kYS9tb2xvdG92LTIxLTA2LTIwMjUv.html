
    <div class='long-html'>
    <section class='long-html__text'>
    <p>Met het Mexicaanse Molotov ben je verzekerd van een explosieve cocktail Spaanstalige raprock. Voeg daar een scheut groovende baslijnen en beukende gitaarriffs aan toe, gecombineerd met politiek getinte teksten, en je hebt het recept van Molotov. Sinds 1995 heeft de band zichzelf vanuit de underground van Mexico City omhoog gewerkt. Na jaren hard werken is Molotov uitgegroeid tot een band met inmiddels vijf Latin Grammy's op zak en succes tot ver buiten de eigen landsgrenzen, met optredens op o.a. Sziget, Rock am Ring, Pinkpop en ook al een paar keer in de Melkweg. Gelukkig zijn ze nu weer terug om te knallen in onze Max! </p>
    </section>
    
    </div>
  