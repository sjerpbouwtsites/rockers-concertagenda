
    <div class='long-html'>
    <section class='long-html__text'>
    <p>Autechre is een elektronisch duo uit Rochdale, in 1987 gevormd door Sean Booth en Rob Brown. In de beginjaren, waarin ze zich in de graffiti en ravescene begaven, liet het tweetal zich inspireren door electro, hiphop en acid house. Sinds 1992 staan ze getekend onder het innovatieve label WARP Records, waar ze met pioniers als Aphex Twin, The Black Dog en Squarepusher aan de wieg stonden van de ontwikkeling van IDM (Intelligent Dance Music). Met complexe ritmes, evoluerende texturen en geavanceerde producties, daagt het duo de traditionele aanpak van melodie en structuur uit. Deze zomer ontvangen we Autechre voor een live performance in onze MAX.</p>
    </section>
    
    </div>
  