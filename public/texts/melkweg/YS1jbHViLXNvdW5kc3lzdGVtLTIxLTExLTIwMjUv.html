
    <div class='long-html'>
    <section class='long-html__text'>
    <p>Disko Partizani! De Duitser met Roemeense roots Shantel is hoogstpersoonlijk dé pionier en stuwende kracht achter de balkan-rage. Hij heeft de brug weten te slaan tussen de balkan beats en de mainstream. De hossende mix van woeste polka’s, traditionele Slavische muziek, Jiddische klezmer, Ottomaanse Čoček en de nodige electronische invloeden weten keer op keer het publiek tot aan het krankzinnige toe aan het dansen te krijgen. Tezamen met zijn opzwepende en flamboyante Bucovina Club Soundsystem zal dat deze avond ongetwijfeld weer gaan gebeuren! </p>
    </section>
    
    </div>
  