
    <div class='long-html'>
    <section class='long-html__text'>
    <div><p>De Amerikaanse hardrockband Mr. Big zag het levenslicht in 1988. Met het album 'Lean Into it' brak de band door, wat resulteerde in een bestorming van de Nederlandse hitlijsten met hits als 'To Be With You' en 'Just Take My Heart'.</p><p>In 2024 trekt de band door Europa met 'The Big Finish'-tour. Na het overlijden van de drummer en medeoprichter van de band, Pat Torpey, heeft de band besloten om dit hoofdstuk van hun legacy af te sluiten. Drummer en vriend van de band, Nick D’Virgilio (bekend van Spock’s Beard en Big Big Train), neemt tijdens deze tour plaats achter het drumstel.</p><p>Naast dat dit hoogstwaarschijnlijk de laatste show op Nederlandse bodem wordt, maakt de band deze avond extra bijzonder door het iconische album 'Lean Into It' van begin tot eind te spelen. Uiteraard worden ook tal van andere hoogtepunten uit het repertoire van Mr. Big niet vergeten!</p><ul><li><a href="https://www.facebook.com/mrbigmusic?locale=nl_NL">Mr.Big Facebook</a></li></ul></div>
    </section>
    
    
    </div>
  