
    <div class='long-html'>
    <section class='long-html__text'>
    <div class="styles_event-info__description__ILeGJ"><p>Zesentwintig jaar na hun laatste studioalbum komt noiserockband the Jesus Lizard met opvolger en zevende plaat Rack! Volgens het viertal een comeback zoals andere bands dat niet zouden doen. Niet om te laten zien hoe ze gegroeid zijn als band – maar een plaat zoals ze altijd waren; 'We want mindless mayhem along with an element of sophistication – that was always our thing,' aldus Duane Denison. De onfeilbare ritmesectie van Sims en McNeilly, Denison's scherpe&nbsp;riffs en Yow's onvoorspelbare vocalen maakten hen een invloedrijke naam in het genre en de jaren '90. De band werkte vaak samen met producer en andere belangrijke naam uit die tijd, Steve Albini, die hen omschreef als 'de beste band van de jaren '90'.&nbsp;</p><p>Het is inmiddels ruim 15 jaar geleden dat the Jesus Lizard voor het laatst in Nederland speelde, maar een nieuw album betekent natuurlijk een tour, en een show in onze MAX kan dan uiteraard niet ontbreken.</p></div>
    </section>
    
    </div>
  