
    <div class='long-html'>
    <section class='long-html__text'>
    <div><p>Posthardcore-band Hot Water Music viert in 2024 - ondanks twee korte pauzes en een wisseling van bandleden - hun dertig jarig jubileum! De band uit Gainesville, Florida is altijd erg geliefd gebleven in de punk-scene, waardoor de break-ups tussendoor van korte duur waren. Hoewel ze vele veranderingen en andere projecten hebben gehad in de tussentijd, is Hot Water Music nooit ver afgeweken van hun authentieke zelf, en hebben ze nog steeds de krachtige sound die ze dertig jaar geleden ook hadden. Sinds 2008 is de band weer volop actief en speelde ze ook onder andere in oktober 2022 bij ons in de Melkweg. Dus als je dit optreden gemist hebt, krijg je nog een kans om ze in november 2024 te komen bewonderen!</p><p><strong>Support: Quicksand / As Friends Rust</strong></p><p>De avond krijg je de ultieme package voorgeschoteld met ook Quicksand en As Friends Rust op het menu!&nbsp;Het New Yorkse Quicksand gooide in de jaren '90 twee invloedrijke platen de wereld in. Met een sound die hangt tussen Fugazi en Helmet hebben ze dan ook zeker een cultstatus opgebouwd. Ook zie je de Amerikaanse melodieuze hardcoreband As Friends Rust. Vorig jaar brachten kernleden Damien Moyal, Joseph Simmons, James Glayat en Timothy Kirkpatrick samen met bassist Andrew Seward van Against Me het zeven songs tellende nieuwe werk 'Any Joy' uit.&nbsp;</p></div>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a class="long-html__social-list-link" data-testid="button" href="https://www.facebook.com/events/3485981528342718" target="_blank"><span class="styles_button__text__KlsHu">Attend op Facebook</span></a></li><li class='long-html__social-list-item'><a class="long-html__social-list-link" data-testid="button" href="https://www.facebook.com/events/3485981528342718" target="_blank"><span class="styles_button__text__KlsHu">Attend op Facebook</span></a></li>
    </ul>
  </nav>
    </div>
  