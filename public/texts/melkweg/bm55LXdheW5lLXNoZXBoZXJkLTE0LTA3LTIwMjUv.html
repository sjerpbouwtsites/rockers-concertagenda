
    <div class='long-html'>
    <section class='long-html__text'>
    <p>De Amerikaanse gitarist, zanger en songwriter Kenny Wayne Shepherd groeide, geïnspireerd door iconen als Jimi Hendrix en Stevie Ray Vaughan, uit tot een van de beste bluesrockgitaristen binnen het genre. Op zijn 18e brak hij door met zijn debuut ‘Ledbetter Heights’ (1995), gevolgd door het carrièrebepalende ‘Trouble Is...’. In het najaar van 2024 verscheen zijn nieuwste album 'Dirt On My Diamonds Vol. 2'. Met deze plaat keert hij deze zomer met zijn band terug naar Melkweg en maakt de avond extra bijzonder met de toevoeging van special guest: Grammy-winnende blueslegende Bobby Rush.</p><p>Shepherd speelt deze avond twee sets: “There will be acoustic, electric, and everything in between.” Verwacht een stripped-down set ter ere van 'Young Fashioned Ways', het nieuwe album van Bobby Rush en Kenny Wayne Shepherd, gevolgd door een set van de Kenny Wayne Shepherd Band rond 'Dirt On My Diamonds Vol. 2'.</p>
    </section>
    
    </div>
  