
    <div class='long-html'>
    <section class='long-html__text'>
    <p>De Amerikaanse Christone "Kingfish" Ingram is misschien pas 26 jaar, maar mag al een indrukwekkende lijst van samenwerkingen afvinken. Zo dook de jonge bluesgitarist- en zanger voor zijn debuutalbum de studio in met niemand minder dan Buddy Guy, Eddy Gales en Keb' Mo. Gezegend met een enorm talent en met roots in de Mississippi Delta kun je zeggen dat hij een geboren bluesmuzikant is. Zijn opmerkelijke bijnaam heeft "Kingfish" te danken aan zijn vader, die hem een documentaire over Muddy Waters liet zien toen Ingram vijf jaar oud was. Het duurde niet lang voor zijn talent werd opgemerkt. Zo prees Bluesmagazine zijn eerdere werk: "genot van begin tot eind, met een opmerkelijke volwassenheid op papier en een stem die zijn herkomst uit de Deep South belichaamt". Deze avond kan je nieuwe tracks van Kingfishâ€™ aankomende album, dat later dit jaar uitkomt, verwachten!</p>WebsiteInstagram
    </section>
    
    </div>
  