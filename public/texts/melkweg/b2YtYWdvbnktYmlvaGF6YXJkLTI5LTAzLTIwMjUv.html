
    <div class='long-html'>
    <section class='long-html__text'>
    <div><p>Twee van de zwaarste bands ooit afkomstig uit Brooklyn, New York, slaan de handen ineen voor een co-headline tour: de metal titanen Biohazard en Life of Agony!</p><p>De hardcore- en rockband Life of Agony debuteerde in 1993 met het inmiddels klassieke album ‘River Runs Red’, dat door Rolling Stone in 2017 werd opgenomen in de ‘Top 100 Greatest Metal Albums Of All Time’. Bijna drie decennia lang toerden ze wereldwijd en deelden het podium met rockgrootheden als Metallica, Black Sabbath, Foo Fighters en The Red Hot Chili Peppers.</p><p>Biohazard keerde in 2023 terug met een reünieshow – in de originele line-up! De hardcore band pionierde op hun doorbraakalbum ‘Urban Discipline’ de mix van rap en metal, met schreeuwende vocalen over keiharde hiphopbeats en verpletterende thrashgitaren.</p></div>
    </section>
    
    
    </div>
  