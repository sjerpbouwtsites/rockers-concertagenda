
    <div class='long-html'>
    <section class='long-html__text'>
    <div><p><span>Het Finse kwintet Swallow the Sun, opgericht in Jyväskylä in 2000, behoort zonder twijfel tot de beste death-doom bands van de afgelopen vijfentwintig jaar. De band combineert klassieke doom met elementen van melodieuze death en gothic metal, Scandinavische folk melodieën en donkere sferen. &nbsp;Het nieuwe album 'Shining' is echter de eerste stap van de groep op het nieuwe pad naar het onbekende. Wat wel bekend is, is dat ze in mei bij ons in de Melkweg komen spelen. Dat wil je niet missen!</span></p><p><span>'Shining' is een uitzonderlijk album, de band wilde namelijk meer dan een nieuwe doom plaat maken en is zich meer op onbekend terrein gaan begeven. Hiervoor werkten ze samen met Grammy-genomineerde producer Dan Lancaster (bekend van Bring Me The Horizon).</span></p><p><span>Deze avond geniet je van twee supportacts.&nbsp;Na een decennium van stilte is de Finse melodic death metalband <strong>Before the Dawn</strong>&nbsp;terug met een gloednieuwe EP ‘Archaic Flame’. De band introduceert ook een vernieuwde line-up, waaronder Juho Räihä, gitarist van Swallow the Sun.<strong> Stam1na</strong>&nbsp;behoort al bijna 30 jaar tot de meest prominente namen in de Finse metalscene. Ze staan bekend om hun unieke mix van thrash metal, progressive metal en punkinvloeden.</span></p></div>
    </section>
    
    
    </div>
  