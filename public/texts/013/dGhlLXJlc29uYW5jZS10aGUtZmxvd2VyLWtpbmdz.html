
    <div class='long-html'>
    <section class='long-html__text'>
     <p><strong>Neal Morse</strong> is een veelzijdig muzikant die zich vooral beweegt binnen de progressieve rock. Geboren in 1960 in een muzikale familie in Californië, vormde Neal Morse in zijn jeugd vele bands. In 1995 schreef en nam hij samen met zijn band Spock's Beard het album 'The Light' op, dit album werd al snel een moderne prog-klassieker en begon Neal en de band wereldwijde erkenning te bezorgen. Ook met zijn jonge begeleidingsband, <strong>The Resonance</strong>, blijft hij trouw aan dit genre. Hun debuutalbum 'No Hill For A Climber' barst van frisse ideeën en vernieuwende vondsten. Het album ontstond na een suggestie van zijn vrouw om samen te werken met lokale, getalenteerde muzikanten zoals Chris Riley, Andre Madatian en Philip Martin. Het resultaat is een album, dat in 2024 uitkwam, en waarin lange prog-epieken en kortere, krachtige nummers elkaar afwisselen. De samenwerking met deze jonge talenten bracht Morse nieuwe energie en frisse inzichten, wat voor een een verfrissende dynamiek zorgt.</p><p><strong>The Flower Kings</strong> is een Zweedse progressieve rockband die symfonische rock van de hoogste kwaliteit levert. Onder leiding van gitarist en frontman Roine Stolt creëert de band al zo'n drie decennia symfonische meesterwerken die zowel tijdloos als avontuurlijk zijn. Sinds hun oprichting in de jaren '90 hebben ze een grote invloed gehad op het genre en blijven ze een toonaangevende naam binnen de progrockwereld. Hun muziek, sterk beïnvloed door de jaren '70 progrock, kenmerkt zich door vloeiende gitaarmelodieën, rijke toetsenpartijen en complexe baslijnen, gecombineerd met de zang van Hasse Fröberg. Hun nummers, die vaak de tienminutengrens overschrijden, vervelen nooit en nemen de luisteraar mee op een muzikale reis die zowel nostalgisch als vernieuwend is. </p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/BSXjvdHqADk" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/c23lFSB0Mfk" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/xSEc-YURcn4" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/JGeRCuFv3H8" frameborder="0" allowfullscreen></iframe></div></section>
    </div>
  