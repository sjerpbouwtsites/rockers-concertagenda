
    <div class='long-html'>
    <section class='long-html__text'>
    Na tien lange jaren zal<strong> Paganfest</strong> terugkeren en 013 nogmaals het strijdtoneel van epische liederen, drankgelag en heidense metal maken! Alle liefhebbers van viking-, pagan- en folkmetal kunnen hun drinkhoorn heffen naar een line-up waar je U tegen zegt, vijf van de grootste acts in het genre zullen hun krachten bundelen en de Paganfest vlag opnieuw hijsen.&nbsp;Onder aanvoering van <strong>Alestorm&nbsp;</strong>zal het Paganfest leger zijn intrede maken in Tilburg. Deze dronken piraten&nbsp;hebben het voor elkaar gekregen om vanuit een weiland ergens in Schotland uit te groeien naar een internationale feestmachine. De band heeft sinds hun debuut <i>‘Captain Morgan’s Revenge’</i>, uit 2008, meerdere platen uitgebracht vol stampende piratenmetal, inclusief de registratie van hun memorabele show in 2019 in onze uitverkochte Main.Nadat <strong>Ensiferum</strong> eerst hun geboortegrond Finland heeft platgebeukt, komen ze nu ons onderwerpen met hun strijdliederen, waarbij vooral de liefde voor het vaderland, noeste slachtvelden, en het bottenbrekende geraas van metalen riffende gitaren, hun wapens zijn. Natuurlijk overgoten met een pittige folksaus en de nodige melodie!<strong>Týr</strong> staat ook niet te boek als flauwe mennekes. Geïnspireerd door Noorse mythologie, de traditionele muziek van de Faeröer eilanden (hun uitvalbasis) en heavy metal in het algemeen, wagen ze in hun drakkar’s de oversteek, om onze hokjesgeesten neer te sabelen met brandend zwaard en de altijd trouwe knots. Heidense metal door godenzonen…een contradictie in terminus?Daarnaast zal ook Neerlandsch trots <strong>Heidevolk</strong> hun opwachting maken. Deze Gelderse formatie brengt een unieke folkmetalstijl ten gehore die onder andere voortkomt uit een mengeling van gedragen zanglijnen in de Nederlandse taal, invloeden uit de Nederlandse en Noord-Europese volksmuziek, lompe meedeinritmes afgewisseld door mokerharde en melodieuze stukken en als laatste een tekstuele blijk van de Nederlands-Germaanse mythologie en hun voorliefde voor de natuur.Ten slotte zal power/folk metal act <strong>ELVENKING</strong> de gelederen van het Paganfest leger sluiten. Niet alleen zullen ze voor het eerst hun opwachting maken bij Paganfest, ook zullen deze Italianen 013 voor het eerst bezoeken en gelijk een onwisbare indruk achterlaten.<i><strong>Veiligheidsvoorschriften: </strong>vanwege de veiligheid zijn grote drinkhoorns, pinbanden, zwaarden en andere puntige voorwerpen op deze dag niet toegestaan. Bij de ingang kan het zijn dat je gefouilleerd wordt en dat je drinkhoorn, zwaard of ander item in beslag genomen wordt. Aan het einde van de dag kun je je spullen uiteraard gewoon weer ophalen.&nbsp;</i>Amerikaanse neo-psychedelische rockbandBrute deathcore packageA Tribute To Rammstein
    </section>
    
    
    </div>
  