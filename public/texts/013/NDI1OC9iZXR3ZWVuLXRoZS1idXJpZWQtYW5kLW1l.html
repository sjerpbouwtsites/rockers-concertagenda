
    <div class='long-html'>
    <section class='long-html__text'>
     <p>De progressieve metalband Between The Buried And Me komt naar 013 voor een speciale show rondom het album ‘Colors’. Deze plaat, uitgebracht in 2007, wordt door velen beschouwd als een keerpunt in hun discografie en een mijlpaal binnen het progressieve metalgenre. Between The Buried And Me debuteerde in 2002 als een destructieve metalcoreband, maar ontwikkelde zich al snel tot een “thinking man’s metal entity”, een band die complexiteit, technische hoogstandjes en eclectische invloeden moeiteloos combineert. Albums als ‘Alaska’ en met name het meesterwerk ‘Colors’ laten horen hoe genadeloos hard de band kan zijn. Hoewel hun muziek tegenwoordig meer richting progressieve metal neigt, schuwen ze nog steeds de brute death growls niet. Between The Buried And Me staat bekend om hun vermogen om moeiteloos te schakelen tussen death metal, prog, technical metal, mathcore en zelfs blues. Een unieke band die grenzen blijft verleggen, en dat gaan ze in 013 opnieuw bewijzen. Horen is geloven.</p><p>Supportact REZN is een experimentele metalband uit Chicago die zware doom combineert met psychedelica, prog en shoegaze, en wereldwijd cultstatus geniet dankzij hun DIY-aanpak.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/gV6u565nKmM" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/ueu_VptmPqE" frameborder="0" allowfullscreen></iframe></div></section>
    </div>
  