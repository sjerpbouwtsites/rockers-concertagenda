
    <div class='long-html'>
    <section class='long-html__text'>
    De Brabantse Motörhead tributeband (met leden uit Rompeprop, Violation of Trust, Sacrificial Block en The Mad Cows) <strong>Deaf Förever </strong>komt het 50-jarig bestaan van Motörhead vieren. Bovendien zou rock n' roll godfather Lemmy dit jaar 80 zijn geworden. Net als hun grote voorbeeld spelen ze het liefst op hoog volume, met veel drank binnen handbereik en voor een publiek dat headbangend met een arm in de lucht mee schreeuwt. Aanvankelijk kwam dit luidruchtige vijftal bijeen voor een eenmalig festivaloptreden. Van de 7.000 nietsvermoedende aanwezigen vluchtten sommigen in paniek zo ver mogelijk van het podium weg vanwege onvoldoende gehoorbescherming. In de wereld van Deaf Förever is dat het grootste compliment. De overweldigende respons van het publiek smaakt dan ook naar meer. Want zoals het wijlen godfather van de heavy metal Lemmy betaamt, zijn deze supersonische vetpijpen niet vies van een lekker vies feestje op en voor het podium. Inmiddels heeft Deaf Förever de nodige podia in binnen- en buitenland besmeurd en de aanwezigen doof achtergelaten. Niet verwonderlijk, want iedereen die Motörhead ooit live heeft gezien weet dat die oude en nieuwe klassiekers je omverblazen.&nbsp;De gratis punk/garage avond van 013 in The Cat's Back!Instrumentale rock doordrenkt met rauwe energie en gedurfde experimentenEen explosie van liefdevolle gewelddadigheid in de vorm van hardcore punk
    </section>
    
    </div>
  