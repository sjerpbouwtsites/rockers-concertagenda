
    <div class='long-html'>
    <section class='long-html__text'>
     <p>Van frontvrouw van de multi-platina band Nightwish tot haar roots bij After Forever – als een van de pioniers van de symfonische metal heeft Floor Jansen de wereld veroverd. Haar stem is een kracht op zich, grensverleggend en onvergetelijk, en ze liet deze al horen op de grootste podia: van uitverkochte shows in 013 en de Ziggo Dome, tot zelfs op het podium met Metallica. Nu kiest ze echter voor iets totaal anders. Floor brengt haar indrukwekkende stem naar het theater; rauw, eerlijk en dichtbij. </p><p>Het leven is niet altijd een rechte lijn, en dat weet Floor als geen ander. Na een reeks van persoonlijke en professionele uitdagingen stond ze op een kruispunt: opgeven of vechten. Ze koos voor dat laatste. In deze show legt ze haar ziel bloot met muziek en gesproken verhalen die raken. Een reis langs pieken en dalen, een viering van veerkracht en wilskracht.&nbsp;</p><p>Floor deelde haar enthousiasme over de tour:&nbsp;“Mijn solowerk heeft veel nieuwe deuren voor me geopend en blijft me uitdagen om mezelf en mijn muziek opnieuw uit te vinden. Het wordt een compleet nieuwe ervaring om mijn show in een theater te spelen, en ik kan niet wachten om dat voor jullie te doen. Van bombastische arena-shows naar puur vertellen in een prachtig theater, met liedjes van toen en nu in een nieuw jasje. Waar mijn verhaal wordt verteld door woorden en teksten. Welkom bij een avond met mij!”</p><p>Dit theaterconcert vindt plaats in Schouwburg Tilburg en wordt mogelijk gemaakt door een samenwerking tussen Schouwburg &amp; Concertzaal Tilburg en 013 Poppodium.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/8aGMf9VAeU0" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/plCScjvDOJM" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/yZQ1o80Kt_Y" frameborder="0" allowfullscreen></iframe></div></section>
    </div>
  