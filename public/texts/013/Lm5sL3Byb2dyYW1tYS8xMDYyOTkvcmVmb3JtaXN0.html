
    <div class='long-html'>
    <section class='long-html__text'>
     <p>Op 1 juni presenteert Reformist hun debuutalbum in 013! De Nederlandse metalband, afkomstig uit de regio Rotterdam en Eindhoven, brengt een moderne mix van zware grooves, atmosferische cleane stukken, brute riffs en emotionele vocalen. Hun muziek is een combinatie van progressieve metal met pakkende en groovy elementen. De band maakte in 2022 deel uit van Popronde en deelde het podium al met gerenommeerde bands als Ill Niño, InVisions en Cold Night For Alligators. Daarnaast speelde Reformist op podia zoals Baroeg Open Air, Melkweg Amsterdam en Patronaat Haarlem.</p><p>In 2025 komt het debuutalbum 'Voyages' uit, met 10 nummers, waaronder 4 singles met professionele muziekvideo's. Het album zal zowel fysiek verschijnen op cd en vinyl als digitaal verkrijgbaar zijn, vergezeld door nieuwe merchandise. 'Voyages' toont de veelzijdigheid van de band: een krachtige mix van zware en groovy progressieve metal, gericht op een breed metalpubliek.</p><p>Reformist bracht eerder de singles 'Hivemind', 'Oblivion' en de samenwerking 'Venomous' met Changing Tides uit, die bijdroegen aan hun groeiende bekendheid. Hun debuut-EP 'REFORM, REBUILD' (2021) bevat zes tracks, waaronder “Rebuild” en “The Sound of Panic”.</p><p>Changing Tides, Torn From Oblivion en Inferum zijn er op 1 juni bij om de avond compleet te maken.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/3JcvF90ADno" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/bEGBf5Ymc3w" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/dLtAV8Nfu2g" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/bE4rpAT6L20" frameborder="0" allowfullscreen></iframe></div></section>
    </div>
  