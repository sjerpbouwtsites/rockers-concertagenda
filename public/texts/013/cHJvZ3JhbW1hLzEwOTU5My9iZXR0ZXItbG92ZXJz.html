
    <div class='long-html'>
    <section class='long-html__text'>
     <p>Better Lovers is een Amerikaanse hardcoreband uit Buffalo, New York, ontstaan in 2023 na het uiteenvallen van Every Time I Die. De formatie bestaat uit zanger Greg Puciato (ex-The Dillinger Escape Plan), gitaristen Jordan Buckley en Will Putney (Fit For An Autopsy), bassist Steve Micciche en drummer Clayton “Goose” Holyoak — drie van hen maakten eerder deel uit van Every Time I Die. Met hun indrukwekkende muzikale verleden wordt de band niet voor niets vaak omschreven als een hardcore-supergroep. </p><p>De band laveert moeiteloos tussen hardcore punk, metalcore en mathcore — perfect voer voor liefhebbers van de chaotische hardcore uit de vroege jaren 2000. In razendsnel tempo bouwden ze een reputatie op met een eerste EP (God Made Me An Animal), twee singles en hun &nbsp;debuutalbum Highly Irresponsible. Wat begon als spontane jamsessies in een ijskoude kelder in Buffalo, mondde uit in een plaat vol rauwe energie en creatieve vrijheid.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/TU-nwWuyKXc" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/5qCT4puiPJY" frameborder="0" allowfullscreen></iframe></div></section>
    </div>
  