
    <div class='long-html'>
    <section class='long-html__text'>
     <p>Na meer dan tien jaar, knallers van albums én honderden shows wereldwijd, komt er een einde aan het verhaal van For I Am King. Wat begon als een wild idee tussen vrienden groeide uit tot een band die de internationale metalscene veroverde met compromisloze energie, technische klasse en pure passie. Maar nu is het tijd om afscheid te nemen - op hun eigen voorwaarden, met opgeheven hoofd en veel dankbaarheid. De Amsterdamse metalband bracht begin 2023 hun langverwachte derde album “CROWN” uit, het hoogtepunt van een decennium vol furieuze riffs, hypnotiserende melodieën en de krachtige, unieke zang van frontvrouw Alma Alizadeh. Het album volgde op de veelgeprezen albums ‘Daemons’ (2016) en ‘I’ (2018), en bevestigde opnieuw waarom For I Am King zo'n geliefde naam is binnen de moderne metalscene. Nu is de tijd gekomen om het hoofdstuk af te sluiten. De band neemt afscheid met een reeks afscheidsshows - en ze beloven allesbehalve rustig te worden. Verwacht een muur van geluid, pure emotie en een laatste, onvergetelijke uitbarsting van alles waar deze band voor staat!</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/wkIW4mv1-90" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/18og95z1d5k" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/LSXkH6uFuug" frameborder="0" allowfullscreen></iframe></div></section>
    </div>
  