
    <div class='long-html'>
    <section class='long-html__text'>
    Voortgekomen uit de rijke muzikale erfenis van The Devil's Blood en Elle Bandita, heeft <strong>DOOL</strong>&nbsp;met hun progressieve rock, metal en post-rock de grenzen van het genre op ongekende wijze verkend. Na de lovende ontvangst van hun albums 'Here Now, There Then' (2017) en 'Summerland' (2020), presenteren ze nu hun nieuwste werk: 'The Shape Of Fluidity'. Dit meeslepende album, geproduceerd door Magnus Lindberg en gemasterd door Ted Jensen, wordt aangevoerd door het songwriting trio Raven van Dorst, Nick Polak en Omar Iskandr, en onderzoekt diepgaande thema's van identiteit en verandering in een wereld die voortdurend in beweging is. Met 'The Shape Of Fluidity' duikt DOOL dieper in hun eigen muzikale identiteit en blijven ze grenzen verleggen binnen het genre. Ze streven ernaar om een boodschap van acceptatie en zelfontdekking te verspreiden, en mensen te inspireren om trouw te blijven aan zichzelf, zelfs te midden van een voortdurend veranderende wereld. Na de album première op Roadburn 2024, brengt DOOL de plaat ten gehore in 013, in het najaar. Verwacht een rijke verzameling nieuwe nummers, samen met geliefd materiaal van hun prijswinnende debuutalbum 'Here Now, There Then'.Het Eindhovense <strong>SØWT </strong>speelde al eerder op Roadburn 2022 en Here's The Thing 2023, maar ook deze avond zijn zij van de partij zijn om de support te verzorgen! Martijn Claessens, Jesse van Eiken, Koen Verhees en Danielle Warners zorgen samen voor een 90’s noise rock sound in volle emo-glorie. Met drie unieke leadzangers reikt het vocale bereik van de band van spookachtig ingetogen tot hartverscheurend hard.Deze Finnen laten de hoogtijdagen van 80s crossover thrash herlevenSympathieke rockband met een DIY-mentaliteitRauwe en emotionele metalcore
    </section>
    
    
    </div>
  