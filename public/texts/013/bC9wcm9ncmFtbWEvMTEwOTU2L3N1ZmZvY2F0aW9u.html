
    <div class='long-html'>
    <section class='long-html__text'>
     <p>Wereldwijd wordt Suffocation erkend als een van de pioniers van death metal. Sinds de jaren '90 heeft hun enorme invloed op het genre gezorgd voor een balans tussen brute kracht en technische precisie; een geluid dat anno nu typerend is voor deze stijl. Met agressieve, goed gecomponeerde, goed gemaakte en goed geproduceerde muziek bewijst de uit New York afkomstige band album na album dat death metal niet alleen hun domein is maar ook een blijvende levensvatbare kunstvorm. Tot op heden heeft Suffocation meer dan 2.000 shows gespeeld - van de VS en Duitsland tot Australië en Brazilië - waarbij ze hun publiek een gigantische portie energie in de vorm van onvergetelijke blasts en kenmerkende slams voorschotelden. Met inmiddels 9 studio albums op zak, en een overdracht van de microfoon door Frank Mullen aan tourdrummer Ricky Myers, staat Suffocation klaar om hun klassiekers en nieuwer werk naar de Hall of Fame te brengen!</p><p>Supports To The Grave en Psycroptic maken deze avond compleet!</p><p>Het Australische vijftal To The Grave brengt compromisloze deathcore waarmee ze al eerder uitverkochte headline shows speelde en de support verzorgde van bands als Parkway Drive, Polaris, Cattle Decapitation en Thy Art Is Murder, Vulvodynia en Alpha Wolf. Tekstueel brengt de band een maatschappelijke en ecologische hel op aarde aan het licht, terwijl ze op zoek gaan naar de grenzen van toegankelijke extremiteit.</p><p>Psycroptic weet al 25 jaar de status van Tasmaans pronkstuk en het vlaggenschip van de Australische extreme metal vast te houden. Als men terugblikt op de geschiedenis van technische metal is te zien dat de band een aanzienlijk hoofdstuk van het genre heeft geschreven. Eind jaren ’90 brak de groep door uit de diepste krochten van de underground, waarna ze het internationale metalcircuit op eigen kracht langzaam maar zeker naar hun eigen hand hebben gezet. Live weet Psycroptic je zo hard en technisch mogelijk omver te blazen.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/ba8VAT8ivPE" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/yFKRo12zAok" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/7o1FW6jJP0I" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/Bquz9LScP3E" frameborder="0" allowfullscreen></iframe></div></section>
    </div>
  