
    <div class='long-html'>
    <section class='long-html__text'>
     <p>Twee grootsheden uit de symfonische- en power metal bundelen hun krachten voor een spectaculaire tour: Warkings en Visions of Atlantis gaan samen op pad onder de vlag van 'Pirates &amp; Kings'!Warkings roept de kracht van oude tijden op met donderende ritmes en heroïsche refreinen. Ze staan bekend om krachtige metalhymnes die fans meevoeren naar de arena’s van de goden.</p><p>Visions of Atlantis hijst de zeilen richting de hoogten van de symfonische metal. Nadat ze in oktober 2024 onze Next uitverkochten keren ze nu weer terug met orkestrale grootsheid, krachtige vocalen en een liefde voor piratenromantiek waarmee ze het publiek mee naar een mysterieuze wereld voorbij de horizon nemen.</p><p>Bereid je voor op een avond vol strijd, zeeslagen en epische verhalen — verenigd onder één vlag!De support zal verzorgd worden door Induction, een opkomende kracht binnen de moderne power metal scene. Onder leiding van gitarist Tim Hansen (zoon van metallegende Kai Hansen) creëren ze een mix van razendsnelle riffs, virtuoze solo’s en melodieuze zang en combineren ze klassieke metal-invloeden met een frisse, progressieve benadering.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/FOov0vMnkEA" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/6MrFIMxUWP4" frameborder="0" allowfullscreen></iframe></div></section>
    </div>
  