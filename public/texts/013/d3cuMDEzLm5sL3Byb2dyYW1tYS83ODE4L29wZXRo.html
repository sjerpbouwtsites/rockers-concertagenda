
    <div class='long-html'>
    <section class='long-html__text'>
    In augustus maakt de Zweedse metalband <strong>Opeth</strong> een stop in onze Main om het publiek een headbang-avond vol progressieve metal te bezorgen. De band die in 1990 is ontstaan had destijds als doel om de “most evil band in the world” te zijn en muziek een heavy lading te geven. Heavy betekent voor de band meer dan zware gitaren en vocals; de muziek moet een diepe betekenis en emotie met zich meedragen die wordt ondersteund door zware riffs en composities die het gevoel tot in de puntjes uitstralen. Inmiddels heeft de band dertien albums uitgebracht waarmee zij door de tijd heen flink zijn geëvolueerd. Zo was bijvoorbeeld het album ‘Heritage’ uit 2011 het beginpunt van een nieuw tijdperk voor de band waarin een nieuwe stilistische sfeer werd aangenomen. Het nieuwste album ‘In Cauda Venenum’ neemt iedereen mee op een emotievolle reis met als doel om een zo episch mogelijke ervaring mee te geven wat zeker terug te zien is in de energieke liveshows.&nbsp;Supportact <strong>Green Lung </strong>is in alle opzichten een cultband te noemen. Ontstaan in Londen in 2017, brachten ze met hun eerste twee albums een folkhorror-element naar occulte rock, wat een gepassioneerde fanbase in hun thuisland en daarbuiten aantrok. Dit resulteerde in internationale tours met grootheden als Clutch, optredens op festivals van Roadburn tot Bloodstock tot Download, en uiteindelijk een platencontract bij Nuclear Blast Records, 's werelds grootste onafhankelijke heavy metal label.90s altrock package met een hardcore twistAvond vol intense riffs, razende drums en donderende baslijnenViering van het baanbrekende en verwoestende debuutalbum 'Calculating Infinity'
    </section>
    
    
    </div>
  