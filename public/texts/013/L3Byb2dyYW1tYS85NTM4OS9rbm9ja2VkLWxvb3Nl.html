
    <div class='long-html'>
    <section class='long-html__text'>
    Met de komst van <strong>Knocked Loose</strong> maken we de <i>holy trinity</i> van vurige metalcore-acts die Tilburg aandoen (Motionless In White en Spiritbox in februari) compleet. Deze hardcore band uit Oldham County, Kentucky is sinds hun debuutalbum&nbsp;‘Laugh Tracks’&nbsp;(2016) niet meer weg te denken. Vooral de single ‘Counting Worms’ heeft een iconische status verworven in de hardcore scene. In iets meer dan een minuut vat dit nummer de essentie van Knocked Loose samen: vernietigende breakdowns waar andere metalcore-bands bij verbleken, death metal riffs die Entombed jaloers zouden maken, en een zanger die klinkt alsof een Alien-chestburster zijn ingewanden opnieuw uitvindt. Deze rauwe, compromisloze sound heeft wereldwijd hardcore-fans aangetrokken en de perceptie van moderne metal voorgoed veranderd. De band is zelfs opgepikt door invloedrijke festivals als Bonnaroo en Coachella — waar niemand minder dan Billie Eilish hun volledige set stond mee te genieten. Voor wie op 20 maart 2025 013 binnentreedt, hou rekening met de gevolgen: Knocked Loose is een muzikale sloopkogel van ongekende proporties. Dit wordt nu al een show voor de geschiedenisboeken.Amerikaanse neo-psychedelische rockbandBrute deathcore packageA Tribute To Rammstein
    </section>
    
    
    </div>
  