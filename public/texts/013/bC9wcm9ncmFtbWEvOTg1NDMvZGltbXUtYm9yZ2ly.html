
    <div class='long-html'>
    <section class='long-html__text'>
     <p>Dimmu Borgir is al drie decennia de ongekroonde koning van de Noorse black metal. Sinds hun oprichting in 1993 hebben ze het genre vernieuwd door black metal te verweven met epische symfonieën en klassieke invloeden. Met meesterwerken als 'Enthrone Darkness Triumphant' en 'Death Cult Armageddon' hebben ze wereldwijd een legendarische status bereikt. Live zijn ze een ervaring die je omver blaast: bombastische orkestraties, vernietigende riffs en een duistere energie die je meevoert naar de diepste krochten van hun muzikale universum.</p><p>Maar dat is nog niet alles. Special guest Abbath, ook wel bekend als Olve Eikemo, de oprichter van Immortal, zal deze avond extra grimmig maken. Sinds hij in 2015 zijn solopad insloeg, heeft hij met albums als 'Dread Reaver' de grenzen tussen black metal, heavy metal en thrash verkend. Live brengt Abbath niet alleen brute gitaarriffs, maar ook een theatrale show vol duistere magie.</p><p>Achter een sluier van duisternis en mysterie brengt opener Gaerea hun muziek tot leven in een meeslepende storm van agressie en schoonheid. De leden treden anoniem op, gehuld in sinistere maskers, waardoor alle focus volledig op de muziek en de diepgaande thema's ligt. Live weet Gaerea een hypnotiserende sfeer te creëren die nog lang na de laatste noot blijft hangen. Vanuit de pandemie stappen ze de toekomst tegemoet, vastberaden om een nieuwe generatie extreme metal te leiden.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/cb26HASeyvM" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/7vcTRWE2_u8" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/pf94eGTFEw8" frameborder="0" allowfullscreen></iframe></div></section>
    </div>
  