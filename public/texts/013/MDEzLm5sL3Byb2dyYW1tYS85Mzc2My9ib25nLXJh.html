
    <div class='long-html'>
    <section class='long-html__text'>
    De legendarische <strong>Bong-Ra</strong> keert terug naar Tilburg! Deze muzikale pionier houdt zich sinds het begin van zijn carrière in de 90’s al niet aan de muzikale blauwdrukken en heeft samen met artiesten als Venetian Snares en DJ Scud de basis gelegd voor een genre dat later bekend zou worden als het unieke ‘breakcore'. Zijn meedogenloze mixen van metal, jungle en industrial zorgen voor extreme muziek in haar meest experimentele vorm. Bong-Ra stond eerder al op meerdere internationale festivals van hoog niveau zoals Roadburn, Lowlands, Dour en Glastonbury. Ook deelde hij het podium met muzikale legendes als Aphex Twin, Ministry, Dillinger Escape Plan, Mastodon en The Prodigy. Na een paar jaar afwezigheid, en een hoop muzikale experimenten in doom, electronica en jazz later, keert Bong-Ra terug naar de metalroots van zijn geluid. Nu live vergezeld door twee gitaristen (Attila Kovacs en Botond Fogl), brengt Bong-Ra begin 2025 een nieuw album uit waarop zijn nieuwe mengelmoes van metalbreaks gepresenteerd zal worden.&nbsp;De support wordt deze avond verzorgd door <strong>The Answer Lies In The Black Void</strong>. Deze Nederlands/Hongaarse formatie is de doom-metal samenwerking tussen Martina Horváth (Thy Catafalque) en Jason Köhnen (Celestial Season, The Lovecraft Sextet, Bong-Ra, ex-The Kilimanjaro Darkjazz Ensemble). Met dit project weten de twee hun gezamenlijke passie voor doom over te brengen door middel van een eigenzinnige mix van atmosferisch geladen avant-doom. Live wordt het duo uitgebreid met Botond Fogl (gitaar), Attila Kovacs (gitaar) en Mark Potkovacz (drums) tot een vijfkoppige band.Amerikaanse neo-psychedelische rockbandBrute deathcore packageA Tribute To Rammstein
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/u-HvrNqfszE" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/1llGbI1S974" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/rsE1-sOLvT8" frameborder="0" allowfullscreen></iframe></div></section>
    </div>
  