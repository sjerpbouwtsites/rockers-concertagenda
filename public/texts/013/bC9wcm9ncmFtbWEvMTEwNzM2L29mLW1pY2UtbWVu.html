
    <div class='long-html'>
    <section class='long-html__text'>
     <p>Metalcoreliefhebbers opgelet: Of Mice &amp; Men&nbsp;komt terug naar 013! De Amerikaanse band draait inmiddels al vijftien jaar mee aan de top van het genre en staat garant voor een show vol beukende riffs, loepzuivere screams en onmiskenbare energie. Met een nieuw album op komst in oktober én een kersverse tour in de agenda is dit het perfecte moment om ze live te zien. Of Mice &amp; Men scoorde door de jaren heen nummer 1-noteringen op de Billboard Rock- en Independent Charts, en bouwde een wereldwijde fanbase op van miljoenen – en geloof ons: die volgen deze band niet voor niets. De groep deelde eerder het podium met grootheden als Metallica, Slipknot, Linkin Park en Queens of the Stone Age, maar blijft live vooral opvallen door hun eigen krachtige sound en aanstekelijke energie.</p><p>Als special guest verwelkomen we&nbsp;GHØSTKID&nbsp;– het industriële en duistere soloproject van Sebastian “Sushi” Biesler (ex-Electric Callboy). Verwacht een intense liveshow waarin industrial, metal en rap op een onheilspellende manier samenkomen.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/RGM7ximwiNA" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/ZdN88l0E0Ro" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/Dji7yS4psd8" frameborder="0" allowfullscreen></iframe></div></section>
    </div>
  