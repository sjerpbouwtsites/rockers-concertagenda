
    <div class='long-html'>
    <section class='long-html__text'>
     <p>Een van de meest opwindende namen in de Braziliaanse rockscene is <strong>Papangu</strong>. Deze zomer komt de band voor het eerst naar Europa en gelukkig maken ze een stop bij Little Devil. Papangu is een progressieve rock- en avant-garde metalband uit João Pessoa, een stad aan de oostkust van Brazilië. Sinds 2012 combineren ze zware stoner en sludger riffs met Braziliaanse ritmes, traditionele melodieën uit het noordoosten van het land en invloeden uit jazzfusion en avant-metal. Het resultaat? Een intens, rauw geluid vol tempo, gelaagdheid en pure, onvervalste Braziliaanse flair. In 2021 brachten ze ‘Holoceno’ uit, een conceptalbum waarin mythologie en ecologische rampen samenkwamen - met een flinke sneer naar de Braziliaanse regering. Voor opvolger 'Lampião Rei' werkten ze samen met Latin Grammy-winnaar Fernando Sanches en gastmuzikanten van onder andere DEAFKIDS, AD NAUSEAM en Magma. De mix was in handen van Richard Behrens (Elder, Kadavar). Beide albums kregen lovende kritieken en zetten Papangu stevig op de undergroundkaart. En ze zijn nog maar net begonnen!</p><p>De support wordt deze avond verzorgd door het Noorse&nbsp;<strong>Sex Magick Wizards</strong>. Wat krijg je als je een hypnotiserende rockband laat spelen met spirituele klanken en de ruimte geeft tot vrije improvisatie? Dan ontsaat dus Sex Magick Wizards! Met drie albums op zak heeft de band inmiddels een reputatie opgebouwd binnen de Europese experimentele rockscene met hun energieke, improviserende, en genre- en geestverruimende concerten.</p> 
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/cSVvaKuJfO4" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/WoPAPcggbnM" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://www.youtube-nocookie.com/embed/75W6sObi54Q" frameborder="0" allowfullscreen></iframe></div></section>
    </div>
  