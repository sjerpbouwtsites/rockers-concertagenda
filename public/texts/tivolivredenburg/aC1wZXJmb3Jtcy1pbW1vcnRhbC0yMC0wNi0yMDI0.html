
    <div class='long-html'>
    <section class='long-html__text'>
    
<p>Het Noorse blackmetal-icoon Abbath Doom Occulta houdt van doorbeuken – niet alleen muzikaal, maar ook agenda-technisch. In januari stond hij nog in een uitverkochte Pandora met zijn band Abbath, in juni komt hij alweer terug voor een bijzonder concert in de Ronda met alleen maar werk van zijn voormalige, zeer invloedrijke band Immortal. Als medeoprichter en zanger/gitarist/bassist drukte Abbath zijn stempel op Immortal van 1991 tot 2015, een periode die hij vanavond samenvat in een set met louter Immortal-klassiekers. Verwacht naast nummers die hij al jaren niet heeft gespeeld ook een visueel spektakel met een uitgebreide productie, vuur en visuals. Een avond met een once-in-a-lifetime setlist&nbsp;waar je bij moet zijn dus.</p>
<p>Er zijn deze avond maar liefst drie support acts; het eveneens Noorse <strong>Kampfar&nbsp;</strong>bestaat 30 jaar en viert dit met een speciale setlist. De supergroup <strong>Vltimas&nbsp;</strong>(met (ex-)leden van Cryptopsy, Mayhem en Morbid Angel) presenteert hun langverwachte nieuwe album ‘Epic’ en het Belgisch/Amerikaanse <strong>Hulder&nbsp;</strong>opent de avond – ons advies: kom op tijd!</p>

<div><a href="https://www.facebook.com/events/418462487391677/" target="_blank">Facebook event</a></div>

    </section>
    <section class='long-html__music-videos'><div class='iframe-wrapper-16-9'><iframe title="ABBATH - Warriors (Live)" src="https://www.youtube.com/embed/0R-0ey4kchc?feature=oembed&amp;enablejsapi=1&amp;origin=https://www.tivolivredenburg.nl" referrerpolicy="strict-origin-when-cross-origin" id="youtubeplayer_0R-0ey4kchc" class=""></iframe></div></section>
    
    </div>
  