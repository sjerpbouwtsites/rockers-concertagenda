
    <div class='long-html'>
    <section class='long-html__text'>
    

						<p>Drie Europese metalbands met een lange staat van dienst bundelen hun krachten! De Griekse blackmetalband&nbsp;<b>Rotting Christ</b>&nbsp;draait mee sinds 1987, hun geluid evolueerde in die tijd van deathmetal/grindcore naar blackmetal, met later ook elementen uit doom en gothic. Op hun veertiende studioalbum Pro Xristou (2024) pakken ze uit met bombastische koorzang en klassieke arrangementen. Het in 1994 opgerichte Noorse&nbsp;<b>Borknagar</b>&nbsp;combineert blackmetal met folk elementen en progressieve metal – Noorse mythen en het heidendom dienen als tekstuele thema’s. Op hun twaalfde album Fall (2024) overtreft de band niet alleen de meesten van hun collega’s, maar ook zichzelf! Naast deze twee co-headliners komt ook de Franse blackmetalband&nbsp;<b>Seth&nbsp;</b>(volgend jaar 30 jaar in het vak) mee als opener.</p>


<div><span>Je cookie instellingen blokkeren YouTube. <br>Pas <a href="javascript:Cookiebot.renew()">je instellingen</a> aan om gebruik te maken van YouTube.</span></div>


					
    </section>
    
    
    </div>
  