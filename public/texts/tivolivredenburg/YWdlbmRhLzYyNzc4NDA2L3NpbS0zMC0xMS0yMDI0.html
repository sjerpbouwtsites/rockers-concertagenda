
    <div class='long-html'>
    <section class='long-html__text'>
    

						<p>De Japanse band SiM (Silence iz Mine) heeft wat te vieren; ze bestaan dit jaar 20 jaar en hun "Anniversary Tour” komt ook langs Utrecht voor een exclusieve show in onze Pandora! Vorig jaar verscheen hun zesde album PLAYDEAD, waarmee de band nog extra bekendheid vergaarde via nummers van deze plaat die te horen zijn op de soundtracks van populaire (anime) televisieseries. Zo zit ‘Red’ in de Netflix serie Kengan Ashua en ‘The Rumbling’ en ‘Under The Tree’ zijn te horen op de soundtracks van Attack On Titan. Wie de band eerder dit jaar al aan het werk zag als support bij Nothing More weet wat ze kunnen verwachten; een zeer energieke mix van heavy metal, alternative rock, hiphop, ska, reggae en punk.</p>

		<div><a href="https://www.facebook.com/events/818078719732264/" target="_blank">Facebook-event</a></div>
			

					
    </section>
    
    
    </div>
  