
    <div class='long-html'>
    <section class='long-html__text'>
    
International Slayer Day <p>Als je denkt aan Slayer, denk je niet aan subtiele poëzie of serenades bij kaarslicht. Nee, Slayer is het muzikale equivalent van een motorzaag die door een versterker giert, gecombineerd met een bliksemschicht en een dreigend onweer in je huiskamer. Deze thrashmetal-pioniers hebben niet alleen de volumeknop uitgevonden, maar ook de “schreeuw zoals je leven ervan afhangt”-techniek geperfectioneerd. Hun nummers zijn gevuld met thema’s als chaos, dood en vernietiging, wat waarschijnlijk precies is hoe je je voelt na het bijwonen van een Slayer-concert: half doof, totaal bezweet, en zonder idee waar je schoenen zijn gebleven. Helaas is de band gestopt met touren en platen opnemen, hoewel gitarist Kerry King een dappere poging doet om de Slayer legacy in leven te houden!</p> <p>Om Slayer en de International Slayer day eer te bewijzen starten we op 6 juni 2025, met de jaarlijkse Slayer, Dutch Ensemble. Deze editie met drie veel spelende Slayer tributes die allen tenminste één Slayer langspeler intergraal gaan eren. De SLAYER COVERBAND, zal Reign in Blood &amp; Hell Awaits gaan spelen, Player pakt South of Heaven en Live Undead voor hun rekening. En het Belgische Slagter zal Season Of the Abys, met daarbij nog wat modernere Slayer nummers van het podium afspugen!!</p> <p>Slayer fans allerlande vereenigt u!</p>

   
<p>Tickets zijn direct verkrijgbaar voor € 18,- inclusief servicekosten. Indien er nog tickets verkrijgbaar zijn aan de deur kosten deze € 20,-.</p>

  Event poster    Download    
<section> Georganiseerd door     Heavy    </section>
    </section>
    
    </div>
  