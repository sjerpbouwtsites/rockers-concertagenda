
    <div class='long-html'>
    <section class='long-html__text'>
    
The Gathering  <p>Het is dertig jaar geleden dat Mandylion het levenslicht zag. Dé reden voor The Gathering om dit uiterst succesvolle album weer live uit te voeren in de originele line-up inclusief Anneke van Giersbergen! Om dit te vieren speelt de band in augustus 5 keer achter elkaar in Doornroosje – Nijmegen. Deze optredens zijn al volledig uitverkocht, maar de band heeft besloten om een exclusieve try-out te doen. De keuze viel op Dynamo. Geen&nbsp;gekke keuze, aangezien hun eerste grote&nbsp;festival optreden op Dynamo Open Air was, met Mandylion.&nbsp;</p> <p>Mandylion is het derde album van The Gathering en wordt gezien als een mijlpaal binnen de symfonische en progressieve metal. Met de toevoeging van zangeres Anneke van Giersbergen kreeg de band hun eigen kenmerkende, atmosferische sound. Het geluid waarin zware riffs, melodieuze toetsen en krachtige, betoverende zang samenkomen tot een uniek geheel. Het album, uitgebracht in 1995, bevat klassiekers zoals ‘Strange Machines’ en ‘Leaves’, en markeert een nieuw tijdperk voor de band. Het is een meesterwerk dat van grote invloed is geweest binnen het genre.</p> <p>Originele leden Frank Boeijen, Hugo Prinsen Geerlings, Anneke van Giersbergen, Jelmer Wiersma, Hans &amp; René Rutten hebben de handen ineengeslagen om dit iconische werk opnieuw tot leven te brengen in een bijzondere live setting. Verwacht alle nummers van Mandylion, aangevuld met meer uit de periode met Anneke.</p> 
   
<p>Tickets voor de show zijn verkrijgbaar vanaf 21 februari om 12:00 uur voor € 26,50 in de voorverkoop inclusief servicekosten. Indien er nog tickets verkrijgbaar zijn aan de deur kosten deze € 30,-.</p> <p>Let op: voor deze show kun je maximaal 4 tickets per persoon kopen.</p>
<section> Georganiseerd door     Heavy    </section>
    </section>
    <section class='long-html__music-videos'><div class='iframe-wrapper-152px'><img src="https://i.ytimg.com/vi_webp/t5PySbFS6Tg/hqdefault.webp" alt="THE GATHERING - Leaves (OFFICIAL VIDEO)" width="480" height="360"></div></section>
    </div>
  