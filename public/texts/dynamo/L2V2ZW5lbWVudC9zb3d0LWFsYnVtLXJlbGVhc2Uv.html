
    <div class='long-html'>
    <section class='long-html__text'>
    
SØWT  <p>Vervloekt viertal SØWT is terug met dynamisch album “Is This The Hard Part?” Na een periode van serieuze hoogtes zoals: meegevraagd worden door Seattle grunge legendes Mudhoney op hun Europese tour, en donkere dieptepunten: het tragische afbranden van hun monumentale thuisbasis ’t Stroomhuis, zijn de Eindhovense noise-rockers SØWT er klaar voor om hun derde langspeler “Is This The Hard Part?” uit te brengen in “DIY-samenwerking” met labels Subroutine en Bagdaddy Records.</p> <p>SØWT bracht in 2023 hun succesvolle tweede album “Kids Hurting Kids” uit op vinyl. Nog vóór de tour met Mudhoney in 2024 was de met lovende kritieken ontvangen plaat al uitverkocht en toe aan herdruk. Op het nippertje kregen ze de platen mee voor de tweede helft van de tour, terwijl ze zich klaarmaakten voor de pers van hun nieuwe plaat. Echter, het zou SØWT niet zijn als de perserij vervolgens niet failliet ging en ze de master cut van “Kids Hurting Kids” voor goed verloren, evenals de instrumenten die in diezelfde maand nog de brand in hun repetitieruimte niet overleefden.</p> <p>Gelukkig heeft de band geleerd te gedijen onder tegenslagen. &nbsp;Met deze nieuwe plaat bewijst het viertal dat ze onder geen beding veilige en vertrouwde paden bewandelen en ook geen troost zoeken in zelfmedelijden. Integendeel, de 11 nieuwe nummers van “Is This The Hard Part?” staan in het teken van experiment en mogelijkheden. Doorgewinterd in het schrijven van hartverscheurende nummers en zware noise-rock riffs, bereiken&nbsp;Martijn&nbsp;Claessens op drums, Jessie van Eiken op gitaar, Koen Verhees op een andere gitaar en Danielle Warners op bas een nieuwe zelfverzekerde gelaagdheid. Nog nooit klonk een plaat die de tijdsgeest van een afgelopen decennium (de jaren ’90) volledig belichaamt, zo eigentijds en zo tijdloos. “We hebben een pop album gemaakt”, beweert de band in alle bescheidenheid – waar wel iets van waarheid achter schuilt in de manier waarop de nummers zich op repeat nestelen in je hoofd.</p> 
Teen Creeps  <p>Vlaamse indierockers Teen Creeps brengen 90s alt-rock naar de moderne tijd met een frisse dosis gitaarwerk en snelle drums.</p> 
<p>Tickets zijn vanaf nu verkrijgbaar voor € 14,00 in de voorverkoop. Indien er nog tickets verkrijgbaar zijn aan de deur kosten deze € 15,00.</p>

    </section>
    <section class='long-html__music-videos'><div class='iframe-wrapper-152px'><img src="https://i.ytimg.com/vi_webp/gla2SeQoVQk/hqdefault.webp" alt="SØWT - American Television (Official Music Video)" width="480" height="360"></div><div class='iframe-wrapper-152px'><iframe title="Spotify Embed: SØWT" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="about:blank" data-rocket-lazyload="fitvidscompatible" data-lazy-src="https://open.spotify.com/embed/artist/03pMYqc3CmNCN1XsN1dWPN?si=_a58GR44SQuEkShZB_a7NQ&amp;utm_source=oembed"></iframe></div><div class='iframe-wrapper-152px'><iframe title="Spotify Embed: Teen Creeps" style="border-radius: 12px" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="about:blank" data-rocket-lazyload="fitvidscompatible" data-lazy-src="https://open.spotify.com/embed/artist/0btxVtYxoxRhw1qrx8FVhm?si=PV6xrhbcRw63nB399jvjOQ&amp;utm_source=oembed"></iframe></div></section>
    </div>
  