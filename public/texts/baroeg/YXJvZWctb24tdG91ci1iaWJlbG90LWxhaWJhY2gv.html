
    <div class='long-html'>
    <section class='long-html__text'>
    
                                    <p>Bijzondere bands verdienen bijzondere shows en dus hebben Baroeg en Bibelot voor het eerst hun handen ineen geslagen om Laibach naar Dordrecht te halen.</p>

<p>Laibach heeft amper nog introductie nodig. Het Sloveense kunstcollectief, oprichters van de beweging Neue Slovenische Kunst en bedenkers van de term ‘retro-avantgarde’, is al actief sinds 1980. Zeer regelmatig brengt Laibach nog nieuw werk uit, waarin vanuit verschillende invalshoeken naar de politieke en culturele geschiedenis van het Europees continent wordt gekeken. Vorig jaar bracht de band het album ‘Sketches of the Red District’ uit, een terugblik op het ontstaan van de band in een mijnwerkersstadje onder een repressief regime. Dit jaar doet de band een aantal zeer exclusieve optredens onder de titel ‘Opus Dei Revamped’. Deze clubshow, met veel visuele elementen, duurt maar liefst 120 minuten (inclusief pauze) en draait volledig om hun legendarische album ‘Opus Dei’ uit 1987. Dit klassieke album wordt dit jaar opnieuw geremasterd en uitgebracht en deze bijbehorende show is dus een absolute must voor de Laibach fans!</p>
<p>Locatie:<br>
Bibelot (zaal: Main Stage)<br>
Noordendijk 148<br>
3311 RR Dordrecht</p>
<p>Het tijdschema wordt in de week van het evenement bekend gemaakt.</p>






    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/Po0TC1PmNbQ?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/Laibach" target="_blank" rel="noopener" class="long-html__social-list-link"> Laibach</a></li><li class='long-html__social-list-item'><a href="https://www.facebook.com/events/431410199299769" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  