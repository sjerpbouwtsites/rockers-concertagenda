
    <div class='long-html'>
    <section class='long-html__text'>
    
                                    
<p><span>In 2019 zette Total Chaos zijn 30-jarig jubileum luister bij met een optreden tijdens Tales From The Punx. Dit jaar kunnen we hun zevende lustrum vieren aan de andere kant van de Maas. De mazen van de wet worden opgezocht door deze diehards, want een van hun credo’s is het aloude ‘Fuck The System’. Dat The Exploited een gelijknamige pogokraker heeft is geen toeval, aangezien de Britse betonpunkpioniers een van Total Chaos’ grote bronnen zijn, terwijl ze daar hun eigen Californische kick aan geven. En zoals frontman Rob Chaos ooit zei: “Zolang de wereld niet verandert zal er altijd behoefte zijn aan punkbands.”</span></p>

<p><span>Acidez brak de tent af bij de tweede Tales From The Punx en deed dat een jaar later in Baroeg nóg rigoureuzer met Disturbance. We riepen al eerder dat ze de Trumps muur zouden wegblazen met een muur van geluid. Roodkapje kan wel tegen een opstootje, dus het dak gaat er alleen figuurlijk gesproken af. Niettemin blijft Acidez’ Mexicaanse crossoverpunk een machtig wapen.</span></p>

<p><span>In de jaren 70 was D.O.A. een van de grondleggers van hardcore punk. Het eveneens Canadese Phane trad vier decennia later in hun voetsporen, al trapt dit viertal van meet af aan het gas nog een stuk harder in. Neem het venijn van de vroege D.O.A. met de impact van Discharge en je weet zo’n beetje wat je voor je kiezen gaat krijgen.</span></p>
<p>Locatie: Roodkapje<br>
Delftseplein 39<br>
3013 AA Rotterdam</p>
<p>Tijdschema:<br>
19:00-19:40 Phane (CA punk)<br>
20:00-20:40 Acidez (MX punk)<br>
21:00-22:00 Total Chaos (US punk)</p>








    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/nBjXP75k2ew?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/4S5dvWP7C80?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/D9pak_248V8?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/totalchaospunx" class="long-html__social-list-link" target="_blank"> Total Chaos</a></li><li class='long-html__social-list-item'><a href="https://www.facebook.com/acidezband" class="long-html__social-list-link" target="_blank"> Acidez</a></li><li class='long-html__social-list-item'><a href="https://www.facebook.com/phanepunk82" class="long-html__social-list-link" target="_blank"> Phane</a></li><li class='long-html__social-list-item'><a href="https://www.facebook.com/events/1550229492463866" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  