
    <div class='long-html'>
    <section class='long-html__text'>
    
                                    
<p>Annual fest to crush the boundaries between different forms of underground music and to spread the knowledge of its diversity.</p>
<p>Op eerste paasdag is er weer een nieuwe editie van Festerfest. Vanwege de sloop en nieuwbouw van Baroeg wordt het een Baroeg On Tour en zal het in Musicon, Den Haag plaatsvinden. Bereid je voor op een programma naar Festerfest-standaarden, dus hoge diversiteit en kwaliteit binnen de underground.</p>

<p>Als headliner heeft Festerfest een unieke band vastgelegd, namelijk (the) Wounded. Vorig jaar bracht de band na een lange periode van stilte op het gebied van releases niet één, maar gelijk twee (aan elkaar gelieerde) albums uit: The Sky Is Ours en The Sky Is Yours. Beide prachtige albums vol met emotionele songs zoals alleen deze unieke band ze kan maken. Ze zullen ongetwijfeld menig jaarlijst van de liefhebber hebben gehaald. 2023 was ook een heel droevig jaar voor de band, omdat drummer Alwin Schnoing kwam te overlijden. Met een aangepaste naam (waarin ‘the’ wordt weggelaten) en een nieuwe line-up waarin naast de nieuwe drummer de live keyboards voortaan achterwege worden gelaten, zal men naast nummers van deze laatste albums ook van de oudere albums, die vanaf het ontstaan in 1998 zijn uitgebracht, werk ten gehore brengen. Wounded treedt maar sporadisch op in deze contreien – zoals eerder met prachtige shows op Baroeg Open Air en Baroeg’s Wavefest – dus wees er bij op Festerfest. Wounded ’till we die!!</p>
<p><img data-recalc-dims="1" fetchpriority="high" decoding="async" width="600" height="94" src="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20600%2094'%3E%3C/svg%3E" alt="" data-lazy-src="https://i0.wp.com/baroeg.nl/wp-content/uploads/2024/10/Speelde-op-BOA.jpg?resize=600%2C94&amp;ssl=1"></p>

<p>Dystopia brengt een eigen interpretatie van black metal. Persoonlijk, creatief, tegendraads en rauw. Binnen het black metal genre zoekt Dystopia grenzen op en doorbreekt het deze. Dit maakt de band ook bij uitstek passend bij het Festerfest adagium. Vanaf het ontstaan in 2005 heeft Dystopia meerdere uitingsvormen verkend waar in 2015 de huidige vorm werd gevonden, namelijk die van black metal met psychedelische en doom invloeden en de toevoeging van blaasinstrumenten. De Nederlandstalige teksten, die zowel persoonlijk als filosofisch van aard zijn, brengen een volgende dimensie van eigenheid aan in de muziek. Op het laatste album ‘De Verborgen Diepte deel 1’ uit 2024 komen al deze invloeden perfect samen. Vandaar dat dit optreden iets is om reikhalzend naar uit te kijken!</p>

<p>Mispricks is niet je standaard tributeband, nee, Mispricks is een punkfenomeen op zich. Met leden van NEED, Local Spastics, Gewapend Beton, Bratpack, Carceri, Malkovich en vele andere acts, maakt deze band al sinds 2013 Halloween feestjes onveilig. Voor Festerfest zullen deze ghouls voor het eerst een uitzondering maken om los van Samhain jullie mee te slepen door het Misfits oeuvre, schedels en al. Uncle Fester is immers griezelig genoeg om een Easter tussenstop te rechtvaardigen. The ghouls are out tonight!</p>

<p>Het is alweer even geleden dat streetpunk op Festerfest vertegenwoordigd is geweest, namelijk de editie van 2019 met onder meer Reapers en Malad. Bij het beluisteren van het album ‘Old Rats On A New Ship’ van Bent Out Of Shape was duidelijk dat dit erg goed op het podium van Festerfest zou gaan passen. Het album heeft namelijk alles wat Oi! zo geweldig maakt: gave melodielijnen, sing-alongs en goede songs. B.O.O.S. bestaat dan ook uit vier leden die al veel ervaring hebben opgedaan in andere bands in de hardcore- en punkscene, zoals Icepick, Spirit ’84, No Denial en diverse andere. Verwacht dus een geoliede machine op het podium!</p>

<p>Hard-hitting en recht voor zijn raap. Deze vierkoppige metalband mengt elementen uit hardcore, metalcore en deathcore en voegt daar enkele elektronische elementen aan toe. Op diverse podia bewezen ze dat hun muziek tot een hoog energiegehalte leidt, zowel op als voor het podium. In Tilburg en omstreken heeft dat al tot een groot aantal liefhebbers geleid die de band op de voet volgt. De rest van het land zal — mede door de deelname aan de Popronde van 2024 in tal van steden — naar verwachting snel volgen.</p>

<p>Dat Obstruktor een fijn stukje thrash metal aflevert, bewees de band al door de Noord-Hollandse voorronde van de Metal Battle 2024 te winnen. De thrash metal van het viertal kent enige invloeden van andere stijlen zoals speed en death metal. Live wordt dit gekoppeld aan een grote dosis energie, waarmee ze het publiek zeker in beweging weten te krijgen, zoals eerder in Musicon al gebleken is. Naast nummers van het album ‘Wrong Hands’ zal er nieuw werk gespeeld worden, dat hopelijk binnenkort ook in de vorm van een nieuwe release onze oren zal bereiken.</p>

<p>De muziek van Dr. Fred’s Galactic Commotion is niet in een enkel genre te vangen. Het is een fusie van psychedelische rock, intergalactische jazz, dimensionale folk en experimentele electronica. Elk nummer is een sonische reis die luisteraars meeneemt door tijd, ruimte en emotie. Het is ook meer dan alleen muziek; het is een experiment in verbondenheid. Door de unieke klanken van verschillende dimensies samen te brengen, hoopt Dr. Fred de kloof tussen werelden te overbruggen en een universele harmonie te creëren.</p>
<h3>Goregnomes</h3>
<p>Deze jonge Gnomen die naast Salty Pretzels ook bloederige zaken bij het ontbijt nuttigen zullen de dag openen met enkele onvervalste klassiekers uit het metal genre. Denk aan acts als Iron Maiden, Metallica en Pantera waar men eigen uitvoeringen van zal spelen. Niet lang geleden begonnen als schoolproject heeft men zich nu doorontwikkeld en zal dit het eerste optreden worden onder deze nieuwe naam. Festerfest heeft de ambitie om als springplank te dienen voor nieuw talent, dus wie weet wat de toekomst mag brengen voor de Goregnomes!</p>

<p>Zot &amp; Rot gaan van de hoge hak op de tak. Grof gezegd, er zit geen lijn in (de dj-sets dan, Rot is wellicht een ander verhaal). Totaal geflipte mash-ups, diepkrochtige gothzooi, ongepaste covers, neopunkparels, glambangers en verdere buitensporigheden; zolang het maar clasht als een frontale treinbotsing met tankwagons vol lachgas achter de locomotyfus.</p>
<h3>DJ’s Vicious &amp; Delicious</h3>
<p>Zoals zoveel artiesten van naam zijn Vicious en Delicious min of meer bij toeval bij elkaar gekomen. Ze kenden elkaar al langer en draaiden bij geselecteerde feestjes. Aangezien de twee jongedames succes oogstten, en het draaien als duo ze beviel, zijn ze vaker gaan draaien en het duo ‘Vicious and Delicious’ was geboren. Door een voorliefde voor vinyl en een voorkeur voor jaren ’70 (Delicious) en ’80 (Vicious) disco, vullen de twee elkaar goed aan. Deze verdeling bleek een gouden formule. Na verloop van tijd ontstond er zelfs een ware Vicious and Delicious hype. Vicious and Delicious staan garant voor verrukkelijke jaren ’70 en ’80 disco. Alleen krakers, hits en floor fillers zullen de revue passeren.</p>

<p>Harry Merry is een graag geziene gast bij Festerfest. Zo was hij al digitaal te gast tijdens de corona-pandemie uitzending vanuit Baroeg en verzorgde hij in 2023 een prachtig optreden tijdens de eerste live Festerfest editie in Baroeg. Dit keer zal hij niet met eigen werk, maar als DJ aantreden. Zoals te zien was in Man Bijt Hond, waar hij een alternatieve Top 2000 presenteerde, is zijn expertise de alternatieve muziek uit de jaren ’60, ’70 en ’80. Voor Festerfest 2025 zal hij in zijn ruime collectie duiken en ons een aantal van deze pareltjes voorschotelen. Bereid je er daarom op voor om verrast te worden door wat deze periode je nog voor onontdekte, soms ongepolijste, diamanten te bieden heeft!</p>

<p>NOCX maakt industrial cyber techno en bestaat al vanaf 2010. Men heeft metal-roots, maar besluit al snel om zich met NOCX te focussen op een industrial-sound, waarmee dansvloeren van podia als Melkweg, Paard van Troje en Tivoli werden omgeturnd tot kolkende massa’s. Ook visueel is sprake van een spectaculaire ervaring, die ervoor zorgt dat je bloed op topsnelheid door je lichaam giert terwijl de aanval van geluid door je oren dendert.</p>
<h3>DJ Kalex</h3>
<p>Als laatste naam voor het DJ-programma is DJ Kalex gestrikt. Mogelijk ken je hem al van diverse edities van het Dark Memories evenement in Musicon of andere feesten op het snijvlak tussen gothic en industrial. In vergelijking met NOCX zal hij wat meer de rafelranden van de gothic op zoeken om daarmee het brede palet van Festerfest, waarin de volledige reikwijdte van de duistere dansmuziek wordt verkend, verder gestalte te geven. Stilstaan is geen optie bij deze sets waarin je je waant in ondergrondse pulserende gewelven!</p>
<p>Locatie:<br>
Musicon<br>
Soestdijksekade 345<br>
2574 AL Den Haag</p>
<p>Het tijdschema wordt in de week van het evenement bekend gemaakt.</p>
<p><i>️Het is inmiddels geen nieuws meer dat het huidige pand Baroeg is gesloopt en wordt herbouwd. Lees meer over de nieuwbouw op: <a href="https://baroeg.nl/nieuwbouw" target="_blank" rel="noopener">https://baroeg.nl/nieuwbouw</a>.</i></p>
<p>In de tussentijd gaat Baroeg op tour:<br>
➡ Bekijk onze komende concerten hier: <a href="https://baroeg.nl/agenda" target="_blank" rel="noopener">www.baroeg.nl/agenda</a><br>
➡ Koop je ticket(s) hier: <a href="https://baroeg.nl/tickets" target="_blank" rel="noopener">www.baroeg.nl/tickets</a><br>
➡ Meer info over de Baroeg On Tour locaties vind je hier: <a href="https://baroeg.nl/baroeg-on-tour" target="_blank" rel="noopener">https://baroeg.nl/baroeg-on-tour</a></p>













<p>Heb je zin in een concert? Weet dan waar je je tickets koopt! Het platform Weet Waar Je Koopt zet zich in voor aandacht en bewustwording van secondary ticketing. Kijk op <a href="https://www.weetwaarjekoopt.nl">www.weetwaarjekoopt.nl</a> voor alle officiële verkoopkanalen van onze kaarten naast onze eigen website natuurlijk! Mocht je toch een poging willen doen om tickets te bemachtigen voor een uitverkochte show, dan verwijzen we je door naar Ticketswap en niet naar mensen die tickets te koop aanbieden in het event. Dit zijn namelijk vaak fake tickets.</p>

    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/W-sPZ6QCU8c?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/7fTZ2Cc1oq0?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/CjwsWzQxAow?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/5w5Kg8tu1fY?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/3BQqBg8lgzU?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/_jHx8vF6i4M?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/zaJ0xPEeMpk?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/_keEvYtNzSo?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/5P8KUyO6dhE?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/Festerfest-636560349848153" target="_blank" rel="noopener" class="long-html__social-list-link"> Festerfest</a></li><li class='long-html__social-list-item'><a href="https://www.facebook.com/profile.php?id=100063699571186" target="_blank" rel="noopener" class="long-html__social-list-link"> Wounded</a></li><li class='long-html__social-list-item'><a href="https://www.facebook.com/dystopianl" target="_blank" rel="noopener" class="long-html__social-list-link"> Dystopia</a></li><li class='long-html__social-list-item'><a href="https://www.facebook.com/profile.php?id=100063747122951" target="_blank" rel="noopener" class="long-html__social-list-link"> Mispricks </a></li><li class='long-html__social-list-item'><a href="https://www.facebook.com/BentOutOfShapeOi/?locale=en_GB" target="_blank" rel="noopener" class="long-html__social-list-link"> Bent Out Of Shape</a></li><li class='long-html__social-list-item'><a href="https://www.facebook.com/braceshc" target="_blank" rel="noopener" class="long-html__social-list-link"> Braces</a></li><li class='long-html__social-list-item'><a href="https://www.facebook.com/obstruktorband" target="_blank" rel="noopener" class="long-html__social-list-link"> Obstruktor</a></li><li class='long-html__social-list-item'><a href="https://www.facebook.com/profile.php?id=61570820648987&amp;name=xhp_nt__fb__action__open_user&amp;_rdr" target="_blank" rel="noopener" class="long-html__social-list-link"> <b>Dr. Fred’s Galactic Commotion</b></a></li><li class='long-html__social-list-item'><a href="https://www.facebook.com/zotenrot" target="_blank" rel="noopener" class="long-html__social-list-link"> <b>DJ’s Zot &amp; Rot</b> </a></li><li class='long-html__social-list-item'><a href="https://www.facebook.com/harrymerry/?locale=sr_RS" target="_blank" rel="noopener" class="long-html__social-list-link"> <b>DJ Harry Merry</b></a></li><li class='long-html__social-list-item'><a href="https://www.facebook.com/nocxmusic?locale=sr_RS" target="_blank" rel="noopener" class="long-html__social-list-link"> <b>NOCX</b></a></li><li class='long-html__social-list-item'><a href="https://www.facebook.com/events/835301668407809" class="long-html__social-list-link" target="_blank"><span> Facebook Event</span></a></li><li class='long-html__social-list-item'><a href="https://scontent-lga3-2.xx.fbcdn.net/v/t39.30808-1/461325625_1014096683847700_4890289991457265599_n.jpg?stp=dst-jpg_s480x480&amp;_nc_cat=100&amp;ccb=1-7&amp;_nc_sid=f4b9fd&amp;_nc_ohc=JBQvCBSYZsMQ7kNvgEfPS_2&amp;_nc_ht=scontent-lga3-2.xx&amp;_nc_gid=Am9dPUivls_34xx1yZpjlI6&amp;oh=00_AYDb-Ewa2aE0xpYVPIi4ll2KctaMwl0pys1o6itfhRuA2w&amp;oe=66FCD908" class="long-html__social-list-link" target="_blank"><span> Flyer </span></a></li>
    </ul>
  </nav>
    </div>
  