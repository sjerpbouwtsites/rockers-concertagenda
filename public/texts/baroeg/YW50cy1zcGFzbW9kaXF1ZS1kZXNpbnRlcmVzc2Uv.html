
    <div class='long-html'>
    <section class='long-html__text'>
     Voorstellingenmei 18, 202515:00MaassiloRotterdamEarly bird tickets € 25,00 (uitverkocht). Regular presales € 27,50. Entree € 30,00. Wavefest
<p>Nu Baroeg tijdelijk niet beschikbaar is, gaan we ook met Wavefest op tour en dit keer pakken we groots uit met een editie in de Maassilo! Zoals jullie dat van ons gewend zijn, doen we dat op de vertrouwde zondagmiddag en -avond. Wavefest biedt de oldschool liefhebbers en nieuwe wavers de juiste sfeer en bands om te genieten van deze geweldige muziek. Voor de twaalfde editie hebben we een aantal Nederlandse en lokale topacts weten te strikken, zoals Spasmodique en Desinteresse. Ook hebben we de jaren 80-iconen Sad Lovers &amp; Giants kunnen overtuigen de oversteek uit Engeland weer eens te maken. De muzikale omlijsting zal plaatsvinden door DJ CO2 en DJ Dragnet.</p>
 Sad Lovers &amp; Giants
<p>Het Britse Sad Lovers &amp; Giants mengt hun new wave en postpunk met invloeden uit psychedelia en volksmuziek. Hun zuiver klinkende maar niet overgeproduceerde opnamen combineren galmende gitaren, atmosferische keyboards, urgente ritmes en scherpe teksten. Groot geworden in de jaren 80 neigt hun muziek naar somberheid &amp; melancholie maar vermijdt het de melodramatische clichés. Vaak is Sad Lovers &amp; Giants vergeleken met bands als de Chameleons en het vroegste werk van The Cure, ze hebben dan ook hun eigen cultstatus verworven in de underground muziekgeschiedenis. Eerder speelde de band al 2x in een uitverkocht SoundVille waar audio en video opnamen van zijn gemaakt. Ook dit keer zal de band opnamen maken voor een heuse documentaire over de band, dat op een later tijdstip uitgebracht zal worden. Wil je dus aanwezig zijn bij een exclusief optreden van deze Britse giganten, koop dan snel je ticket voor een onvergetelijke avond.</p>
 La Bande-Son Imaginaire
<p>La Bande-Son Imaginaire kwam, zag en overwon op Baroeg Open Air 2024. Door velen bestempeld als dé ontdekking van dat festival was de keuze om de band weer naar Rotterdam te halen snel gemaakt.&nbsp; La Bande-Son Imaginaire werd in 2014 opgericht door de broers Oscar &amp; Angelo Ternat, hun inspiratie halen zij uit elementen van Mexicaanse inheemse culturen, Franse poëzie, theater &amp; film. Met hun ongewone samensmelting van dance, viool en synths brengt het Mexicaanse trio hun prettig gestoorde show naar de Maassilo, dat wordt weer losgaan op deze Mexican wave!</p>

 Spasmodique
<p>Spasmodique heeft in het Rotterdamse nauwelijks nog introductie nodig. De internationaal befaamde cultband ontstond in 1981 in de wandelgangen van een psychogeriatrisch verpleeghuis in Capelle a/d IJssel. De band ontwikkelde zich tot een meedogenloze liveband die in de jaren tachtig en begin jaren negentig door heel Europa speelde. Inmiddels speelt Spasmodique, met de charismatische frontman Mark Ritsema, weer enkele exclusieve live shows per jaar. Spasmodique staat voor underground rock en postpunk, intuïtief gecreëerd en gedomineerd door gitaren en hypnotiserend strakke ritmes. De band brengt donkere muziek zonder wanhoop of angst maar verwijst naar de urgente en inspirerende oerschreeuw die hen al ruim veertig jaar drijft.</p>

 Smudged
<p>Smudged is een daverende demonstratie van muzikale vrijheid. Verrezen uit het oerslijk van de Rotterdamse clubscene verbindt het viertal weefsel van krautrock, noisepunk, electropop en techno op ongehoorde wijze. Liveshows ontvouwen zich structureel in nieuwe vormen van waanzin en chaos. Dat moet je zien om het te geloven, en zelfs dan zul je je afvragen: wat is hier in hemelsnaam gebeurd? En dat is precies zoals deze Rotterdamse formatie het graag heeft. Met frontman, slagman en beroepswaaghals Bart Hoogvliet voorop in de strijd stond Smudged in 2023 al op het podium van Baroeg Open Air. Dit keer mogen ze hun geniale muzikale kwaliteiten botvieren op het Wavefest-publiek.</p>

 Pol
<p>De broers Ruben en Matthijs Pol timmeren hard aan de weg om Nederlands bekendste new wave-exponent te worden. Met een EP en een aantal singles op zak is het duo met regelmaat terug te vinden op de internationale podia. Met hun analoog gedreven geluid klinkt Pol als synthpopbands uit de jaren 80 zoals Visage, Japan of Duran Duran. Met hun achtergrond in de mode is Pol ook visueel een interessante live-act. Zo maken de broers ook muziek voor verschillende modeshows en verzorgden ze onder andere de muziek voor een sneakercampagne van Louis Vuitton. In december verscheen de single ‘The Chameleon’ en de maand daarop deed Pol al van zich spreken op EurosonicNoorderslag.</p>
 Desinteresse
<p>Desinteresse is een Nederlandstalige coldwave act bestaande uit Bart (bass), Joppe (drums) en Sem (vocals/synth/gitaar). Ze hebben als duo hun debuutalbum ‘’Voor Altijd’ (April 2023) en de EP ‘Ik Wil Dood Als Ik Het Vergeet’ (November 2023) uitgebracht op cassettes. Hun meest recente release betreft de 7” single ‘Grijze Dromen’ (Augustus 2024). Alle releases tot nu toe zijn uitgebracht op hun eigen label ‘DECADENCE’. Ze doen dit met originele apparatuur uit de vorige eeuw, als vorm van kunst, expressie en identiteit. Koude, verlaten en non-existentiële gevoelens kenmerken de donkere en minimalistische muziek van Desinteresse. De band zal deze 12e editie van Wavefest openen dus wees op tijd om direct in de juiste sfeer te komen.</p>
<p>Let op: deze show vindt plaats in Maassilo.</p>
<p>Locatie:
Maassilo
Maashaven Zuidzijde 1-2
3081 AE Rotterdam</p>
<p>Het tijdschema wordt in de week van het evenement bekend gemaakt.</p>
<p>️Het is inmiddels geen nieuws meer dat het pand Baroeg is gesloopt en&nbsp; wordt herbouwd. Lees meer over de nieuwbouw op: https://baroeg.nl/nieuwbouw.</p>
<p>In de tussentijd gaat Baroeg op tour:
➡ Bekijk onze komende concerten hier: www.baroeg.nl/agenda
➡ Koop je ticket(s) hier: www.baroeg.nl/tickets
➡ Meer info over de Baroeg On Tour locaties vind je hier: https://baroeg.nl/baroeg-on-tour</p>
 Locatie: Maassilo 
 Facebook Event
 Flyer 
 Tickets






<p>Heb je zin in een concert? Weet dan waar je je tickets koopt! Het platform Weet Waar Je Koopt zet zich in voor aandacht en bewustwording van secondary ticketing. Kijk op&nbsp;www.weetwaarjekoopt.nl&nbsp;voor alle officiële verkoopkanalen van onze kaarten naast onze eigen website natuurlijk! Mocht je toch een poging willen doen om tickets te bemachtigen voor een uitverkochte show, dan verwijzen we je door naar Ticketswap en niet naar mensen die tickets te koop aanbieden in het event. Dit zijn namelijk vaak fake tickets.</p>

    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/AP-LbwOWrIM?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/nxZh9VY5_1g?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/GyO2Arta5nE?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/Xp4YyHExxfo?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/k4KV9K68rF8?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/9vusPmA_xvA?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div></section>
    </div>
  