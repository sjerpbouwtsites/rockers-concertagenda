
    <div class='long-html'>
    <section class='long-html__text'>
    
                                    <p><span style="font-weight: 400;">Terwijl op Rotterdam-Zuid keihard gewerkt wordt aan een nieuw onderkomen is Baroeg On Tour. Op diverse locaties in de regio programmeren we te gekke shows zoals je van ons gewend bent. Dit keer wijken we uit naar de residentie. Naar PAARD om precies te zijn.</span></p>

<p><span style="font-weight: 400;">Van sommige legendarische bands bestaan twee versies. Zo ook van Venom. In 2015 richten oerleden Abaddon en Mantas Venom Inc. op. Dit doen ze samen met Demolition Man die vanaf het album “Prime Evil” uit 1989 op een aantal Venom platen te horen is.</span><span style="font-weight: 400;"><br>
</span><span style="font-weight: 400;">Anno 2025 is Demolition Man als enige nog over. Abaddon is al sinds 2018 buiten beeld en Mantas kampt met zijn gezondheid. En toch staat er nog steeds een band om u tegen te zeggen. Met oog voor de Venom classics en het eigen Venom Inc. materiaal word je op je wenken bediend.</span></p>
<p><img data-recalc-dims="1" fetchpriority="high" decoding="async" width="600" height="94" class="alignnone size-full wp-image-18345" src="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20600%2094'%3E%3C/svg%3E" alt="" data-lazy-src="https://i0.wp.com/baroeg.nl/wp-content/uploads/2024/10/Speelde-op-BOA.jpg?resize=600%2C94&amp;ssl=1"></p>

<p><span style="font-weight: 400;">Al sinds 1990 bestaat Krisiun uit drie broers. Hoewel broederliefde niet in elke familie vanzelfsprekend is, kunnen we bij deze Brazilianen van een stevige bloedband spreken. En dat wijst zich uit in een discografie waar je u tegen zegt en een onbedwingbare drang tot toeren. En juist dat maakt Krisiun een goed geoliede death metalmachine. Nooit stellen ze teleur met hun beenharde materiaal.</span></p>

<p>De Polen van Hate kennen ook een gezonde werkethiek. Om de twee jaar een nieuw album uitpoepen en de rest van de tijd de podia langs om live te spelen. Ook bij Hate weet je dus dat hun technische death/black met overtuiging gebracht wordt.</p>

<p>Het Chileense Ater timmert aardig aan de weg in Europa. Vorig jaar was deze band nog op pad met Batushka. In maart van dit jaar met Leaves’ Eyes en nu dus met deze package. Ater combineert death en black metal met een progressieve inslag.</p>
<p>Kortom, met deze vier weergaloze bands op de bill zien we jou graag in Den Haag.</p>
<p>Locatie: PAARD<br>
Prinsegracht 12<br>
2512 GA Den Haag</p>
<p>Het tijdschema:<br>
19:00 – 19:30 – Ater<br>
19:45 – 20:25 – Hate<br>
20:40 – 21:30 – Krisiun<br>
22:00 – 23:20 – Venom Inc.</p>
<p><i>️Het is inmiddels geen nieuws meer dat het huidige pand Baroeg is gesloopt en wordt herbouwd. Lees meer over de nieuwbouw op: <a href="https://baroeg.nl/nieuwbouw" target="_blank" rel="noopener">https://baroeg.nl/nieuwbouw</a>.</i></p>
<p>In de tussentijd gaat Baroeg op tour:<br>
➡ Bekijk onze komende concerten hier: <a href="https://baroeg.nl/agenda" target="_blank" rel="noopener">www.baroeg.nl/agenda</a><br>
➡ Koop je ticket(s) hier: <a href="https://baroeg.nl/tickets" target="_blank" rel="noopener">www.baroeg.nl/tickets</a><br>
➡ Meer info over de Baroeg On Tour locaties vind je hier: <a href="https://baroeg.nl/baroeg-on-tour" target="_blank" rel="noopener">https://baroeg.nl/baroeg-on-tour</a></p>








<p>Heb je zin in een concert? Weet dan waar je je tickets koopt! Het platform Weet Waar Je Koopt zet zich in voor aandacht en bewustwording van secondary ticketing. Kijk op&nbsp;<a href="https://www.weetwaarjekoopt.nl/">www.weetwaarjekoopt.nl</a>&nbsp;voor alle officiële verkoopkanalen van onze kaarten naast onze eigen website natuurlijk! Mocht je toch een poging willen doen om tickets te bemachtigen voor een uitverkochte show, dan verwijzen we je door naar Ticketswap en niet naar mensen die tickets te koop aanbieden in het event. Dit zijn namelijk vaak fake tickets.</p>

    </section>
    
    </div>
  