
    <div class='long-html'>
    <section class='long-html__text'>
    
                                    <p><span style="font-weight: 400;">In de periode dat het nieuwe Baroegpand herrijst, zijn er tal van shows in en rond Rotterdam onder de noemer Baroeg On Tour. Lomba Rock staat echter op zich, aangezien dit initiatief ontstond vanuit de Vrienden van Baroeg; een kleinschalig festival op de stoep bij Eterij Tapperij Café ’t Haantje, op een olympische speerworp afstand van Baroeg. Eigenaar Willem, tevens Vriend van Baroeg, had daar ook wel oren naar dus dat was vorig jaar snel beklonken. Er werden vijf bands opgetrommeld om Lomba sfeervol te rocken met goed bier en meer lekkers erbij. Dat lukte op en top, waarbij de sfeer nog was beter dan het weer. Dat gaan we in 2025 dus dubbel en dwars overdoen. Het hele gebeuren is niet enkel bedoeld voor Baroegvolk, maar ook voor stamgasten van ‘t Haantje en overige gitaargezinde Lombardianen. Verwacht dus geen grindcore of neurotenmetal, want de insteek is wederom een laagdrempelig gemoedelijke bonte rockboel.</span></p>

<p><span style="font-weight: 400;">Deze band uit Bergambacht brengt een berg ambacht op een muzikaal hellend vlak. Bij de vijf liefhebbers van Scream Tonight staat de klok op rock en slaat het hart op de maat van hardrock. Ze wagen zich zonder toeters en bellen aan hits van grootheden als AC/DC, Motörhead en Twisted Sister. Dat wordt uiteraard meezingen geblazen tot je keel naar de klere is. Scream for me Lomba!</span></p>

<p><span style="font-weight: 400;">Al vijftien jaar lang speelt Wasabi Toothpaste de hits die ze zelf gers vinden. Daarbij zijn ze niet in het leer gestoken en nog minder streng in de leer, want qua stijl meandert het viertal van rock &amp; roll naar pop, soul en meer. Dat kan gaan van The Doors tot The Stones of van Editors tot Arctic Monkeys, alsook van ZZ Top tot Black Sabbath of van Lenny Kravitz tot The Strokes. Daar zit voor iedereen wel wat moois bij, maar als we nou allemaal ‘Una Paloma Blanca’ gaan schreeuwen, krijgen we wellicht George Baker ook nog voor onze kiezen.</span></p>
<h3>Doctor Robert And The Pills</h3>
<p>Doctor Robert and The Pills. Van Bodine tot Purple Shade en van Ayreon tot Plan Nine; Robert Soeterboek rijgt bands en projecten aaneen. Zijn nieuwe vriendenformatie Doctor Robert and The Pills komt speciaal voor Lomba Rock bij elkaar. De complete band bestaat uit doorgewinterde muzikanten die elkaar moeiteloos aanvoelen zodra er een rockklassieker wordt ingezet. Proost op een kennersfeest der herkenning, zoals Ted Nugent vijftig jaar terug al zong: ‘Just What The Doctor Ordered’.</p>
<p>Locatie:<br>
Café ’t Haantje<br>
Bierens de Haanweg 12<br>
3076 DC Rotterdam</p>
<p>Het tijdschema wordt in de week van het evenement bekend gemaakt.</p>
<p><i>Het is inmiddels geen nieuws meer dat het huidige pand Baroeg is gesloopt en wordt herbouwd. Lees meer over de nieuwbouw op: <a href="https://baroeg.nl/nieuwbouw" target="_blank" rel="noopener">https://baroeg.nl/nieuwbouw</a>.</i></p>
<p>In de tussentijd gaat Baroeg op tour:<br>
➡ Bekijk onze komende concerten hier: <a href="https://baroeg.nl/agenda" target="_blank" rel="noopener">www.baroeg.nl/agenda</a><br>
➡ Koop je ticket(s) hier: <a href="https://baroeg.nl/tickets" target="_blank" rel="noopener">www.baroeg.nl/tickets</a><br>
➡ Meer info over de Baroeg On Tour locaties vind je hier: <a href="https://baroeg.nl/baroeg-on-tour" target="_blank" rel="noopener">https://baroeg.nl/baroeg-on-tour</a></p>




<p><img data-recalc-dims="1" fetchpriority="high" decoding="async" width="680" height="196" class="alignnone size-medium wp-image-19229" src="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20680%20196'%3E%3C/svg%3E" alt="" data-lazy-srcset="https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=1920%2C553&amp;ssl=1 1920w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=768%2C221&amp;ssl=1 768w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=1536%2C442&amp;ssl=1 1536w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=2048%2C590&amp;ssl=1 2048w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=958%2C276&amp;ssl=1 958w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?resize=600%2C173&amp;ssl=1 600w, https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND-scaled.jpg?w=1360&amp;ssl=1 1360w" data-lazy-sizes="(max-width: 680px) 100vw, 680px" data-lazy-src="https://i0.wp.com/baroeg.nl/wp-content/uploads/2025/02/LOGO-CULTUUR-CONCREET-WITTE-ACHTERGROND.jpg?resize=680%2C196&amp;ssl=1"><br>
Dit evenement wordt mede mogelijk gemaakt door <a href="https://www.cultuurconcreet.nl/" target="_blank" rel="noopener">Cultuur Concreet</a>.</p>


<p>Heb je zin in een concert? Weet dan waar je je tickets koopt! Het platform Weet Waar Je Koopt zet zich in voor aandacht en bewustwording van secondary ticketing. Kijk op <a href="https://www.weetwaarjekoopt.nl">www.weetwaarjekoopt.nl</a> voor alle officiële verkoopkanalen van onze kaarten naast onze eigen website natuurlijk! Mocht je toch een poging willen doen om tickets te bemachtigen voor een uitverkochte show, dan verwijzen we je door naar Ticketswap en niet naar mensen die tickets te koop aanbieden in het event. Dit zijn namelijk vaak fake tickets.</p>

    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/k0l3EJrIHqE?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/GjY50ltAIms?" allowfullscreen="" allow="autoplay; encrypted-media; picture-in-picture" title=""></iframe></div></section>
    </div>
  