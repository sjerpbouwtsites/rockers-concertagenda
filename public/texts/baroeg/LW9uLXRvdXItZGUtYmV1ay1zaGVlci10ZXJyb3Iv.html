
    <div class='long-html'>
    <section class='long-html__text'>
     Voorstellingenjuni 8, 202515:00De BeukBarendrechtVvk € 16,50. Entree € 17,50. Sheer Terror
<p>In 1984 was New York nog een stad die ernstig werd geteisterd door misdaad en andere rottigheid. In dat jaar kwam Sheer Terror van de grond om New York hardcore nog een stuk lomper te maken, mede dankzij de bulderstrot van Paul Bearer. Wars van geldende normen baande Sheer Terror zijn eigen pad met een geluid dat even zwaar en rauw was als de omgeving in die tijd. Die unieke stijl heeft talloze bands stevig beïnvloed, van Merauder tot Hatebreed. Desondanks is Sheer Terror nooit echt de cultstatus ontgroeid, maar dat zal de ware liefhebbers een rotzorg zijn. Hun shows in Baroeg (1993, 1995, 1998, 2015, 2018) waren al bijzonder; wetende dat er in De Beuk plaats is voor iets meer dan honderd bezoekers, maakt dit een éxtra speciale gebeurtenis waar je dus als de gesmeerde bliksem kaarten voor moet scoren als je erbij wil zijn.</p>
 Malad
<p>Sinds Malad zes jaar terug besloot om streetpunk een oldschool schop onder de kont te geven, gaat de band als de brandweer. Binnen de kortste keren moest de totale binnenlandse scene eraan geloven en inmiddels wordt ook flink naam gemaakt in de rest van Europa. De Beuk erin!</p>
 Get Some!
<p>‘Freaky, filthy, frustrated’ hardcore van een stel doorgewinterde bikkels uit de Nederlandse scene. Get Some! kan grooven als een mafklapper om vervolgens weer volop gas te geven. Als je ‘t wilt, kan je ‘t krijgen ook!</p>
 Rival Pack
<p>De leden van Rival Pack zijn gepokt en gemazeld in bands als Bound in Blood, All Heads Rise en Harbour 81. Ze grijpen met hun huidige band terug naar van-dik-hout-zaagt-men-planken-core van rond de millenniumwisseling. Als je hard gaat op bands in het straatje van Terror en Born From Pain, dan is Rival Pack jouw pakkie-an.</p>
<p>Locatie:
De Beuk
1e Barendrechtseweg 53-55
2991 XE Barendrecht</p>
<p>Het tijdschema wordt in de week van het evenement bekend gemaakt.</p>
<p>️Het is inmiddels geen nieuws meer dat het huidige pand Baroeg is gesloopt en wordt herbouwd. Lees meer over de nieuwbouw op: https://baroeg.nl/nieuwbouw.</p>
<p>In de tussentijd gaat Baroeg op tour:
➡ Bekijk onze komende concerten hier: www.baroeg.nl/agenda
➡ Koop je ticket(s) hier: www.baroeg.nl/tickets
➡ Meer info over de Baroeg On Tour locaties vind je hier: https://baroeg.nl/baroeg-on-tour</p>
 Locatie: De Beuk 
 Facebook Event
 Flyer 
 Tickets




<p>Heb je zin in een concert? Weet dan waar je je tickets koopt! Het platform Weet Waar Je Koopt zet zich in voor aandacht en bewustwording van secondary ticketing. Kijk op www.weetwaarjekoopt.nl voor alle officiële verkoopkanalen van onze kaarten naast onze eigen website natuurlijk! Mocht je toch een poging willen doen om tickets te bemachtigen voor een uitverkochte show, dan verwijzen we je door naar Ticketswap en niet naar mensen die tickets te koop aanbieden in het event. Dit zijn namelijk vaak fake tickets.</p>

    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/7taZnY3_0aE?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/euE3x0blh6M?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/YsfO85DbLrk?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe loading="lazy" width="600" height="400" src="https://www.youtube.com/embed/36Xs-N4k7vs?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div></section>
    </div>
  