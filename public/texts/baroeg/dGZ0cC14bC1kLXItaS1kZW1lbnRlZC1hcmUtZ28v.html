
    <div class='long-html'>
    <section class='long-html__text'>
    
                                    
<p><span>Samen met Corrosion Of Conformity en Suicidal Tendencies behoort D.R.I. tot de voornaamste grondleggers van crossover, door begin jaren 80 al metal in de hardcore te trappen. Dat alle drie de bands hun eigen pad volgden blijkt ook uit de karakteristieke thrashcore-stijl waarmee de Dirty Rotten Imbeciles inmiddels decennialang goede sier maken; als een soort Ramones van de crossover weet je altijd zeker wat er op het hardgekookte menu staat bij het Amerikaanse viertal. Net als straks in de nieuwe Baroeg het geval is, staat er in de Maassilo geen betonnen paal pal voor het podium dus thrash, mosh en slam je helemaal lam.</span></p>

<p>“Omdat GBH nog steeds een vuist maakt voor de hardere punk, hebben we ook een uiteenlopend publiek: punks, skins, psycho’s, metalheads.&amp;quot; Colin Abrahall slaat de spijker op z’n kop. En Colin kan het weten, want sinds 1978 is hij boegbeeld van de bikkels uit Birmingham. Ook gitarist Colin Blyth is oerlid en bassist Ross Lomas sloot twee jaar later aan, terwijl Scott Preece inmiddels dertig jaar de drummer is. Met zo’n onbuigzaam en steevast spijkerhard collectief heeft Tales From The Punx XL een punkinstituut van wereldformaat te pakken.</p>

<p><span>Onder de zeldzaam sicke bands waar je nooit genoeg van krijgt, is Demented Are Go een unicum. Boegbeeld Sparky beschikt nog immer over de ultieme psycho-stem: alsof hij in een beerput met scheermesjes staat te gorgelen. Het is een van de redenen dat Demented ook buiten de psychobilly-scene een gevierde naam is. In dik veertig jaar bandhistorie heeft de onnavolgbare Sparky heel wat muzikanten versleten, maar de huidige bezetting trekt al elf jaar een spoor van rock &amp; roll-vernieling over de wereld. De Maassilo wordt tot ‘Insanity Hall’ verbouwd – ‘Hellbilly Storm’ op komst!</span></p>

<p>Ooit werd Foienoord door een stel tienerskins gevraagd voor een optreden in Limburg. Dat werd dikke pret: de zanger van Foienoord was in de olie en zorgde voor chaos, maar The Young Ones deden hun naam eer aan en zetten gelijk hun beste beentje voor. Zo’n twintig jaar later zijn de jongens van weleer uitgegroeid tot een geoliede Oi!-machine die gepokt en gemazeld de wereld over trekt, maar nog nooit in 010heeft gestaan. Hoog tijd om dat recht te zetten.</p>

<p>Brazilianen zijn geweldige mengmeesters. Neem de machtige deathmetalbilly van Frenetic Trio, maar ook Escapaldo kan er wat van. Hardcore, D-beat en metal worden samengebald tot sloopkogels waarmee elk Portugees oorlogsschip kan worden geplet. Dat daarbij alle teksten en oerkreten dubbelgestrot in hun voertaal worden uitgebruld maakt het nóg meer aggro, of zoals ze in Brazilië zeggen: extra agressivo!</p>

<p><span>Met een klinknagelnieuwe debuutrelease op </span><span>zak gaat Traumatizer op oorlogspad. Niets </span><span>ontziende D-beat die kracht wordt bijgezet </span><span>door een frontvrouw met een stem die aankomt </span><span>als granaat meets glaspui. Als de scherven </span><span>worden opgeraapt na deze punkrazernij, zijn </span><span>tere zielen getraumatiseerd en ziet de rest </span><span>bont en blauw.</span></p>
<p><span>Let op: deze show vindt plaats </span>in <a href="https://baroeg.nl/venue/maassilo/" target="_blank" rel="noopener">Maassilo.</a></p>
<p>Locatie:<br>
Maassilo<br>
Maashaven Zuidzijde 1-2<br>
3081 AE Rotterdam</p>
<p>Het tijdschema wordt in de week van het evenement bekend gemaakt. Concerten in Maassilo zijn rond 23.00 uur afgelopen.</p>











    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/nsF3ptpXQys?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/KM9tY1AvSj4?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/RcCmmtLl1Zo?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/GQPf3p9aqnc?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/N2a1yRxnrBo?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/6gXpV0jH2ZA?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/d.r.i.band" target="_blank" rel="noopener" class="long-html__social-list-link"> D.R.I.</a></li><li class='long-html__social-list-item'><a href="https://www.facebook.com/GBH.official" target="_blank" rel="noopener" class="long-html__social-list-link"> GBH</a></li><li class='long-html__social-list-item'><a href="https://www.facebook.com/Official.DementedareGo" target="_blank" rel="noopener" class="long-html__social-list-link"> Demented Are Go</a></li><li class='long-html__social-list-item'><a href="https://www.facebook.com/TheYoungOnesOi/" target="_blank" rel="noopener" class="long-html__social-list-link">&nbsp;The Young Ones</a></li><li class='long-html__social-list-item'><a href="https://www.facebook.com/escalpometalpunk" target="_blank" rel="noopener" class="long-html__social-list-link"> <b>Escalpo</b> </a></li><li class='long-html__social-list-item'><a href="https://www.instagram.com/traumatizer.punk/" target="_blank" rel="noopener" class="long-html__social-list-link"> Traumatizer</a></li><li class='long-html__social-list-item'><a href="https://www.facebook.com/events/1443819536544061" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  