
    <div class='long-html'>
    <section class='long-html__text'>
        Dit concert is uitverkocht. Check Ticketswap of er nog kaartjes aangeboden worden. TicketSwap is partner van De Pul en een veilige manier om kaartjes te (ver)kopen.  <p>Call It Off – sinds 2013 een vaste waarde in de Nederlandse poppunkscene – gooit het deze winter over een andere boeg. In “Eras Tour goes poppunk” eert de band hun muzikale heldin Taylor Swift met een explosieve liveshow vol rauwe gitaren, zinderende drums en een flinke dosis emotie en nostalgie. Van ‘All Too Well’ tot ‘So High School’: Taylors grootste hits, volledig in Call It Off-stijl.

De liefde voor Taylor zat er al jaren in. Drummer Sergei: “Toen ik haar in 2008 voor het eerst hoorde, voelde het alsof ik naar mijn eigen songwriting luisterde.” Wat begon als een geintje in de bandbus – een korte cover voor de lol – sloeg online zó aan dat het publiek smeekte om meer. Nu, net na hun eigen albumrelease <em>Not Another Sad Album</em>, is het tijd voor iets anders. In november en december tourt Call It Off door Nederland en België met een show die Swifties én punkrockfans bijblijft.</p>                Social media     Event on Facebook          Deel dit evenement op Facebook           
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/GfxOcLxECsw?rel=0" frameborder="0" allowfullscreen=""></iframe></div></section>
    </div>
  