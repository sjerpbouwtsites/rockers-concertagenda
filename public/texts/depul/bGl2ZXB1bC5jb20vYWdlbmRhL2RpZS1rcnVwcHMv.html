
    <div class='long-html'>
    <section class='long-html__text'>
     <p>Op zaterdag 20 september 2025 komt de baanbrekende band Die Krupps&nbsp;naar De Pul in Uden. Deze iconische Duitse formatie is sinds de jaren ’80 een vaste waarde in de wereld van industrial, EBM en electro-metal. Onder leiding van&nbsp;Jürgen Engler, een visionair die zijn carrière begon in de Duitse punk, ontwikkelde Die Krupps een unieke sound die metalen percussie, synthesizers en zware thrash-gitaren combineert. De band inspireerde grootheden als Rammstein, Eisbrecher en Oomph! en blijft met albums als&nbsp;<em>Vision 2020 Vision</em>&nbsp;een drijvende kracht binnen het genre. Van compromisloze industrial tot energieke electro-metal: Die Krupps staat garant voor een intense live-ervaring. Dit is je kans om een van de meest invloedrijke bands in de Neue Deutsche Härte-scene van dichtbij te beleven.

Supports:&nbsp;Jesus On Extasy &amp;&nbsp;Johnny Tupolev

Na afloop van Die Krupps duiken de deejays van Altoooooh! volle bak in hun platenkoffers en CD-collectie om de ene na de andere parel op te duiken. Lekker los gaan op de dansvloer op de alternatieve krakers uit de jaren 80 en 90, in de stijl van de legendarische Kobus Zeeland. Verwacht een mix van stijlen als indie, grunge, electro, ska, old-school hiphop, britpop, Big Beats en new wave. Soms snoeihard, dwars, weird of ruw, soms lief en klein. Maar altijd dansbaar en onder het mom: You Gotta Fight For Your Right To Party!!!</p>       Tickets bestellen          Social media     Event on Facebook          Deel dit evenement op Facebook           
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/Jr0dpONUKsE?rel=0" frameborder="0" allowfullscreen=""></iframe></div></section>
    </div>
  