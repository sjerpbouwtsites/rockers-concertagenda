
    <div class='long-html'>
    <section class='long-html__text'>
     <p>Wat is er lekkerder op een hete zomeravond in julie dan een kneiterdikke progressive metalpackage? Precies. Niks. Daarom presenteren we op 4 juli drie bands in onze Kleine Zaal:

Maak kennis met SAPPHYR, een symfonische deathcoreband die de verhalen van het oude Egypte en de Byzantijnse geschiedenis tot leven brengt. Met een krachtige mix van brute deathcore en majestueuze symfonische elementen nemen ze je mee op een meeslepende reis door de echo's van verdwenen rijken.

The Infamous Nameless is een progressieve metalband uit Eindhoven. Hun muziek kenmerkt zich door een breed scala aan dynamiek: sommige nummers slepen de luisteraar mee in een betoverende sfeer, terwijl andere zorgen voor pure explosie en energie. Gedreven door een verlangen naar verbinding met de aarde, verzetten zij zich tegen alles wat nep is, wat niet bij de mens hoort en wat de ziel vergiftigt. Met hun muziek bieden ze een alternatief perspectief en dagen ze luisteraars uit om de wereld met andere ogen te zien.

Coalmine Canary is een experimentele rock/mathcore band uit Eindhoven. Ze creÃ«ren hun unieke sound door in te zetten op zweverige kalme secties, chaotische grooves en ongebruikelijke maatsoorten. Hun live shows zijn een onvoorspelbare ervaring dat de luisteraar zal achterlaten in een trans, gevuld met adrenaline en een wil voor meer. King Gizzard &amp; The Lizard Wizard, The Dillinger Escape Plan en Converge zijn allemaal voorbeelden van artiesten waaruit Coalmine Canary inspiratie haalt. Op hun eigen creatieve manier weten ze een perfecte balans te vinden tussen extreme chaos en hypnotiserende kalmheid.</p>    Tickets bestellen       Social media     Deel dit evenement op Facebook           
    </section>
    
    </div>
  