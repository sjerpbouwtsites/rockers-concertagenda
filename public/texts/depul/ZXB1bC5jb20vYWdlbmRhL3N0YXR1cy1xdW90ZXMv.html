
    <div class='long-html'>
    <section class='long-html__text'>
     <p>De mannen van Status Quotes zijn opgegroeid met de muziek van Status Quo en dat hoor je! Met respect voor de unieke sound en feel van het origineel brengen ze de grootste Quo-klassiekers tot leven. Sinds hun eerste optredens in 2015 is het hard gegaan met Status Quotes. De band speelde al op grote evenementen zoals de Quo Convention in Minehead (VK) voor 1000 uitzinnige fans én op de Schotse McVention in Glasgow. Na hun show in Minehead kregen ze zelfs lof van Alan Lancaster en John Coghlan, de originele bassist en drummer van Status Quo. Lancaster zelf zei: “They sound just like the original. It’s good to hear those songs performed so well.”

In 2024 tourde de Nederlandse tributeband succesvol door het clubcircuit met hun Whatever You Want YouTube Tour, een show gebaseerd op de meest gestreamde Quo-nummers. Het succes smaakt naar meer, en daarom volgt nu Part II. Het publiek bepaalt de setlist, gebaseerd op de meest bekeken en beluisterde Quo-hits. Verwacht een explosie van klassiekers zoals <em>Roll Over Lay Down</em>, <em>Down Down</em>, <em>Whatever You Want</em>, <em>Rockin’ All Over The World</em> en What <em>You’re Proposin’</em>, aangevuld met fan-favorieten als 4500 Times. Mis het niet en beleef Status Quo zoals het hoort: rauw, energiek en puur!</p>       Tickets bestellen          Social media     Event on Facebook          Deel dit evenement op Facebook           
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/uRlKX2nnuZ4?rel=0" frameborder="0" allowfullscreen=""></iframe></div></section>
    </div>
  