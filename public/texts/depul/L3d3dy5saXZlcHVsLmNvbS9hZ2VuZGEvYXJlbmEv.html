
    <div class='long-html'>
    <section class='long-html__text'>
     <p>Arena werd in 1995 opgericht door Clive Nolan, toetsenist bij Pendragon en Shadowland, en Mick Pointer die we natuurlijk kennen als de originele drummer van Marillion. Progrock zit dus in het DNA van de band. Behalve progrock experimenteert de band ook met symfonische maar ook met hardrock invloeden. Het zorgt voor een geweldig en uniek geheel dat zich goed weet te onderscheiden van andere grote progrock bands.  In al de jaren dat de band al bestaat brachten ze maar liefst 9 studio albums en 5 live albums uit. Veel van die albums werden opgenomen met telkens andere muzikanten. De band wisselde namelijk een behoorlijk aantal keren van bezetting. Maar er waren er twee die de band altijd trouw bleven; Nolan en Pointer zijn al ruim 24 jaar de ruggengraat van Arena, ook in muzikaal opzicht.  In juli 2020 werd bekend dat&nbsp;Damian Wilson&nbsp;(Headspace, ex-Threshold) zanger Paul Manzi gaat vervangen. Wilson, die je behalve de genoemde bands wellicht kent van zijn bijdragen aan Ayreon en/of Maiden uniteD, is geen onbekende voor de andere bandleden. Al eerder kwam zijn naam naar voren, maar door omstandigheden kwam het toen niet zo ver. Nu dus wel. Hij is te horen op het album&nbsp;<em>The Theory Of Molecular Inheritance,</em>&nbsp;dat in 2021 uitkwam.</p>       Tickets bestellen          Social media     Event on Facebook          Deel dit evenement op Facebook           
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/v94yuSeQDkM?rel=0" frameborder="0" allowfullscreen=""></iframe></div></section>
    </div>
  