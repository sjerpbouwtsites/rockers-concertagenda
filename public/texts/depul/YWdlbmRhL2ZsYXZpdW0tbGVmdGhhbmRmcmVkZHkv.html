
    <div class='long-html'>
    <section class='long-html__text'>
     <p>Bluesliefhebbers opgelet: zaterdag 31 mei nodigen we twee bluesgiganten van formaat uit in onze eigen Pul! Flavium brengt je heerlijk stevige bluesrock en laat zien dat hun muziek na vijftig jaar nog springlevend is. Ook Lefthand Freddy weet van geen ophouden en speelt met hun gepassioneerde blues de sterren van de hemel.

Flavium, misschien wel de oudste nog actieve bluesband van Nederland, brengt in 2025 een eerbetoon aan Peter Green, mede-oprichter van Fleetwood Mac. Met hun nieuwe album – op cd en vinyl – blaast de band klassiekers als <em>Oh Well</em>,&nbsp;<em>Albatross</em>&nbsp;en&nbsp;<em>The Green Manalishi</em>&nbsp;nieuw leven in, in eigen arrangementen van gitarist/producer Erwin van Ligten. Tijdens deze tour speelt Flavium de muziek van Peter Green met respect en bezieling, zoals je van deze gelauwerde liveband mag verwachten. Met optredens op o.a. North Sea Jazz en Ribs &amp; Blues en hits als&nbsp;<em>Nightlife</em>&nbsp;en&nbsp;<em>Nobody Knows You When You’re Down and Out</em>&nbsp;is Flavium al decennia een begrip.

De band rond gitarist, zanger en entertainer Lefthand Freddy draait al tientallen jaren mee en is uitgegroeid tot een bluesinstituut in Nederland en ver daarbuiten. Door de jaren heen speelde de band op grote festivals als Sziget en kregen ze vele lof uitingen in de (inter)nationale pers. Niet voor niks, want met verbluffende gitaarsolo's, veel speelvreugde en Fred als fabuleuze, virtuoze gitarist is Lefthand Freddy live onverslaanbaar. Het heeft even geduurd, maar het nieuwste album <em>Carry On!</em>&nbsp;(2023) gooide hoge ogen. Dat maakt het lange wachten meer dan waard! Volgens kenners is Lefthand Freddy de parel op de kroon van de Nederlandse bluesmuziek: dat belooft veel goeds voor hun optreden op ons podium.</p>       Tickets bestellen          Social media     Deel dit evenement op Facebook           
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/luwvryqzQ1M?rel=0" frameborder="0" allowfullscreen=""></iframe></div></section>
    </div>
  